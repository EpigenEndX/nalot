---
{"dg-publish":true,"permalink":"/peregrine-falcons-goekdogan-hakkinda-hersey/peregrine-falcons-psikoloji-ve-oezellikleri/19-uereme-ve-yasam-cevrimi/"}
---



Gökdoğan bir yaşın sonunda cinsel olgunluğa erişir ama sağlıklı popülasyonlarda iki ile üç yaşından sonra çiftleşir. Yaşamları boyunca tekeşlidirler ve aile her yıl aynı yuvaya geri döner. Erkek havada akrobatik hareketlerle, spiral uçuşla ve keskin dalışlarla dişiye kur yapar.<sup id="cite_ref-Dewey_38-3"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Dewey-38"><span>[</span>38<span>]</span></a></sup> Erkek yakaladığı avını havada dişiye verir. Dişi, erkeğin pençelerinden avı alabilmek için ters olarak uçar.

Üreme mevsiminde gökdoğan kendi bölgesini korur, yuvalar arasında yaklaşık 1 km uzaklık bulunur.<sup id="cite_ref-Blood01_42-0"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Blood01-42"><span>[</span>42<span>]</span></a></sup> Yuvalar arasında bulunan mesafe eşler ve yavruları için yeterli besin kaynağı bulunmasını sağlar. Bir üreme bölgesi içinde gökdoğan çiftinin birkaç yuvası bulunabilir. 16 yıllık bir dönem için çiftin kullandığı yuva sayısı bir ile yedi arasında değişebilir.

Gökdoğan genellikle kayalık yarlarda, hafif çökük yerlerde yuvalanır. Yuva yerini dişi seçer ve yumurtalarını bırakabilmek için gevşek toprakta, kumda, çakılda ya da ölü bitki örtüsünü kazıyarak sığ çukurlar oluşturur. Yuvayı yapmak için başka bir malzeme kullanmaz.<sup id="cite_ref-Dewey_38-4"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Dewey-38"><span>[</span>38<span>]</span></a></sup> Kayalıklarda yapılan yuvalar genellikle bitki örtüsü bulunduran ve güneye bakan yamaçlarda olur.<sup id="cite_ref-Terres91_40-1"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Terres91-40"><span>[</span>40<span>]</span></a></sup> [Avustralya](https://tr.wikipedia.org/wiki/Avustralya "Avustralya")’nın bazı kısımları ve Kuzey Amerika’nın kuzeyi gibi bazı bölgelerde yuva yapmak için geniş ağaç kovukları da kullanılır. Avrupa gökdoğanlarının soyu tükenmeden önce orta ve batı Avrupa’da bu kuşlar diğer büyük kuşların artık kullanılmayan yuvalarını da kullanırlardı.<sup id="cite_ref-Beckstead_41-1"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Beckstead-41"><span>[</span>41<span>]</span></a></sup> Arktik gibi insandan uzak bölgelerde dik yamaçlar ve hatta alçak kayalar da yuva için kullanılabilir. Üreme bölgelerinin çoğunda artık gökdoğanlar insan yapımı yüksek binalarda ve köprülerde de yuva yapmaktadır. Bu yüksek yapılar, gökdoğanın doğal olarak seçtiği yüksek kayalıklara benzemektedir.<sup id="cite_ref-White94_5-6"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-White94-5"><span>[</span>5<span>]</span></a></sup><sup id="cite_ref-Blood01_42-1"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Blood01-42"><span>[</span>42<span>]</span></a></sup>

Gökdoğan çifti seçilen yuva bölgesini diğer gökdoğanlardan, [kargalardan](https://tr.wikipedia.org/wiki/Karga "Karga"), [balıkçıllardan](https://tr.wikipedia.org/wiki/Bal%C4%B1k%C3%A7%C4%B1lgiller "Balıkçılgiller"), [martılardan](https://tr.wikipedia.org/wiki/Mart%C4%B1 "Martı") ve yuva yerdeyse [tilkiler](https://tr.wikipedia.org/wiki/Tilki "Tilki"), [sansarlar](https://tr.wikipedia.org/wiki/Sansar "Sansar"), [kedigiller](https://tr.wikipedia.org/wiki/Kedigiller "Kedigiller"), [ayılar](https://tr.wikipedia.org/wiki/Ay%C4%B1 "Ayı") ve [kurtlar](https://tr.wikipedia.org/wiki/Kurt "Kurt") gibi memelilerden korur.<sup id="cite_ref-Blood01_42-2"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Blood01-42"><span>[</span>42<span>]</span></a></sup> Hem yuvalar hem de gökdoğan çifti daha büyük olan [kartal](https://tr.wikipedia.org/wiki/Kartal "Kartal"), [puhu](https://tr.wikipedia.org/wiki/Puhu "Puhu") ve [aksungur](https://tr.wikipedia.org/wiki/Aksungur "Aksungur") gibi yırtıcı kuşların saldırısına uğrayabilir. Yuvalarını savunan gökdoğanların normalde uzak durdukları [kaya kartalı](https://tr.wikipedia.org/wiki/Kaya_kartal%C4%B1 "Kaya kartalı") ve [kel kartal](https://tr.wikipedia.org/wiki/Kel_kartal "Kel kartal") gibi kendinden oldukça büyük yırtıcıları yuvalarına çok yaklaştıkları için öldürdükleri bilinmektedir.<sup id="cite_ref-43"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-43"><span>[</span>43<span>]</span></a></sup>

Yumurtlama zamanı bölgeden bölgeye değişiklik gösterir ama genellikle [Kuzey Yarımküre](https://tr.wikipedia.org/wiki/Kuzey_Yar%C4%B1mk%C3%BCre "Kuzey Yarımküre")’de şubat ile mart aylarında, [Güney Yarımküre](https://tr.wikipedia.org/wiki/G%C3%BCney_Yar%C4%B1mk%C3%BCre "Güney Yarımküre")’de ise Temmuz ile Ağustos aylarındadır. Avustralya alt türü _macropus_ Kasım ayına kadar yumurtlayabilir ve [ekvator](https://tr.wikipedia.org/wiki/Ekvator "Ekvator") popülasyonları Haziran ile Aralık arasında herhangi bir zamanda çiftleşir. Eğer yumurtalar üreme mevsiminin başında kaybolduysa, dişi bir kere daha yumurtlar ancak kısa yaz mevsimi olan Arktik bölgesinde buna çok ender rastlanır. Genellikle üç ile dört arasında ama bazen en az bir ya da en çok beş yumurta yumurtlayabilir.<sup id="cite_ref-Peterson_44-0"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Peterson-44"><span>[</span>44<span>]</span></a></sup> Yumurtalar kırmızı ve kahverengi lekeler ile beyaz ve ten rengi arasında değişir.<sup id="cite_ref-Peterson_44-1"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Peterson-44"><span>[</span>44<span>]</span></a></sup> Genellikle dişinin yattığı kuluçka süresi 29 ile 33 gün arasındadır.<sup id="cite_ref-Terres91_40-2"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Terres91-40"><span>[</span>40<span>]</span></a></sup> Kuluçkaya gündüzleri erkek de yardımcı olur ama geceleri yalnızca dişi yumurtalarla yatar. Yuvada bulunan ortalama yavru sayısı 2,5’tur ve ortalama palazlanma sayısı ise yuva başına 1,5’tur.<sup id="cite_ref-White94_5-7"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-White94-5"><span>[</span>5<span>]</span></a></sup><sup id="cite_ref-Wisconsin_45-0"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Wisconsin-45"><span>[</span>45<span>]</span></a></sup><sup id="cite_ref-Michigan_46-0"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Michigan-46"><span>[</span>46<span>]</span></a></sup>

Yavrular yumurtadan çıktığında krem rengi–beyaz arası tüyle kaplıdır ve görece büyük ayakları vardır.<sup id="cite_ref-Blood01_42-3"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Blood01-42"><span>[</span>42<span>]</span></a></sup> Hem erkek hem dişi, yavruları beslemek için avlanmak üzere yuvadan ayrılır.<sup id="cite_ref-Wisconsin_45-1"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Wisconsin-45"><span>[</span>45<span>]</span></a></sup> Ebeveynlerin avlanma alanları yuvadan 19-24 km arasında uzaklığa erişebilir.<sup id="cite_ref-47"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-47"><span>[</span>47<span>]</span></a></sup> Yavrular yumurtadan çıktıktan 42-46 gün sonra palazlanır ve iki aylığa kadar ebeveynine bağımlı kalır.<sup id="cite_ref-Snow_(1994)_48-0"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Snow_(1994)-48"><span>[</span>48<span>]</span></a></sup>

Gökdoğanların doğada yaşam süresi 15,5 yıl kadardır.<sup id="cite_ref-bwp_6-8"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-bwp-6"><span>[</span>6<span>]</span></a></sup> Bir yaşına kadar ölüm oranı %59–70 arasıdır ve her yıl %25–32 arası azalır.<sup id="cite_ref-bwp_6-9"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-bwp-6"><span>[</span>6<span>]</span></a></sup> İnsan yapımı binalar ile çarpışmanın dışında gökdoğanlar daha büyük olan [kartal](https://tr.wikipedia.org/wiki/Kartal "Kartal") ve [puhu](https://tr.wikipedia.org/wiki/Puhu "Puhu") gibi yırtıcı kuşlar tarafından avlanırlar.<sup id="cite_ref-Michigan_46-1"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Michigan-46"><span>[</span>46<span>]</span></a></sup>

Gökdoğanlar bir dizi [parazit](https://tr.wikipedia.org/wiki/Parazit "Parazit") ve [patojene](https://tr.wikipedia.org/wiki/Patojen "Patojen") konaklık yapar. Avipoxvirus, Newcastle hastalığı virüsü, falconid herpesvirus 1 (ve muhtemelen diğer Herpesviridae de dahil olmak üzere) ve bazı mikozlar ile [patojenik bakterilerin](https://tr.wikipedia.org/wiki/Patojenik_bakteri "Patojenik bakteri") vektörüdür. Endoparazitler arasında _[Plasmodium relictum](https://tr.wikipedia.org/wiki/Plasmodium_relictum "Plasmodium relictum")_ (genellikle gökdoğanda [kuş sıtmasına](https://tr.wikipedia.org/wiki/Ku%C5%9F_s%C4%B1tmas%C4%B1 "Kuş sıtması") neden olmaz), Strigeidae[trematodlar](https://tr.wikipedia.org/wiki/Karaci%C4%9Fer_kelebekleri "Karaciğer kelebekleri"), _Serratospiculum amaculata_ ([nematodu](https://tr.wikipedia.org/wiki/Yuvarlak_solucanlar "Yuvarlak solucanlar")) ve [şerit solucanları](https://tr.wikipedia.org/wiki/%C5%9Eeritler "Şeritler") sayılabilir. Bilinen gökdoğan ektoparazitleri arasında [ısırıcı bitler](https://tr.wikipedia.org/wiki/Is%C4%B1r%C4%B1c%C4%B1_bitler "Isırıcı bitler") (Mallophaga), _[Ceratophyllus garei](https://tr.wikipedia.org/wiki/Ceratophyllus_garei "Ceratophyllus garei")_ (bir [pire](https://tr.wikipedia.org/wiki/Pire "Pire") türü) ve Hippoboscidae sinekleri (_Icosta nigra_, _Ornithoctona erythrocephala_) sayılabilir.<sup id="cite_ref-49"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-49"><span>[</span>49<span>]</span></a></sup>