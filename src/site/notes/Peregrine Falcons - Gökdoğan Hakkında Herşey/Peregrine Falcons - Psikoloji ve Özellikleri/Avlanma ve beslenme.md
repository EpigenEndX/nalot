---
{"dg-publish":true,"permalink":"/peregrine-falcons-goekdogan-hakkinda-hersey/peregrine-falcons-psikoloji-ve-oezellikleri/avlanma-ve-beslenme/"}
---



Gökdoğan hemen hemen yalnızca [güvercin ve kumru](https://tr.wikipedia.org/wiki/G%C3%BCvercingiller "Güvercingiller"), [su kuşları](https://tr.wikipedia.org/wiki/Kategori:Su_ku%C5%9Flar%C4%B1)16 Temmuz 2012 tarihinde [Wayback Machine](https://tr.wikipedia.org/wiki/Wayback_Machine "Wayback Machine") sitesinde [arşivlendi](https://web.archive.org/web/20120716051924/http://tr.wikipedia.org/wiki/Kategori:Su_ku%C5%9Flar%C4%B1)., [ötücü kuşlar](https://tr.wikipedia.org/wiki/%C3%96t%C3%BCc%C3%BC_ku%C5%9Flar "Ötücü kuşlar") ve [yağmur kuşları](https://tr.wikipedia.org/wiki/Ya%C4%9Fmur_ku%C5%9Flar%C4%B1 "Yağmur kuşları") gibi orta büyüklükte kuşları avlayarak beslenir.<sup id="cite_ref-Beckstead_41-2"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Beckstead-41"><span>[</span>41<span>]</span></a></sup> Dünya üzerinde yaklaşık 1.500-2.000 arası kuş türünün (bu toplam kuş türlerinin kabaca beşte biri eder) gökdoğanlar tarafından avlandığı tahmin edilmektedir. [Kuzey Amerika](https://tr.wikipedia.org/wiki/Kuzey_Amerika "Kuzey Amerika")’da avların boyutları 3 g’lık [sinek kuşundan](https://tr.wikipedia.org/wiki/Sinek_ku%C5%9Fu "Sinek kuşu") 3,1 kg'lık [Kanada turnasına](https://tr.wikipedia.org/wiki/Kanada_turnas%C4%B1 "Kanada turnası") kadar değişkenlik gösterir.<sup id="cite_ref-50"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-50"><span>[</span>50<span>]</span></a></sup> Avların arasında küçük yırtıcılardan [Amerika kerkenezi](https://tr.wikipedia.org/wiki/Amerika_kerkenezi "Amerika kerkenezi") de bulunur.<sup id="cite_ref-51"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-51"><span>[</span>51<span>]</span></a></sup> Gece avladığı küçük yarasalar<sup id="cite_ref-BB101_52-0"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-BB101-52"><span>[</span>52<span>]</span></a></sup> dışında gökdoğan küçük memelileri nadiren avlar ama fırsat bulduğunda [keme](https://tr.wikipedia.org/wiki/Keme "Keme"), [fare](https://tr.wikipedia.org/wiki/Fare "Fare"), [tavşan](https://tr.wikipedia.org/wiki/Tav%C5%9Fan "Tavşan") ve [sincap](https://tr.wikipedia.org/wiki/Sincap "Sincap") da avlar. 

Büyük yapılı alt tür olan _pealei_nin kıyı popülasyonları neredeyse her zaman [deniz kuşları](https://tr.wikipedia.org/wiki/Deniz_ku%C5%9Flar%C4%B1 "Deniz kuşları") ile beslenir.<sup id="cite_ref-Terres91_40-3"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Terres91-40"><span>[</span>40<span>]</span></a></sup> [Brezilya](https://tr.wikipedia.org/wiki/Brezilya "Brezilya")’da Cubatão’nun [mangrov](https://tr.wikipedia.org/wiki/Mangrov "Mangrov") bataklığında kışlayan bir _tundrius_ alt türü gökdoğanın, başarılı bir şekilde genç bir [kızıl aynağı](https://tr.wikipedia.org/wiki/K%C4%B1z%C4%B1l_aynak "Kızıl aynak") avladığı gözlemlenmiştir.<sup id="cite_ref-53"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-53"><span>[</span>53<span>]</span></a></sup> Av olarak neyin bulunduğuna bağlı olarak, böcekler ve sürüngenler diyetlerinin küçük bir bölümünü oluşturur.<sup id="cite_ref-Beckstead_41-3"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Beckstead-41"><span>[</span>41<span>]</span></a></sup> Şehir bölgelerinde gökdoğanın diyetinin büyük bölümü [kaya ve sokak güvercinleri](https://tr.wikipedia.org/wiki/Kaya_g%C3%BCvercini "Kaya güvercini") oluşturur; hatta bazı şehirlerde diyetlerinin %80’idir. [Kumru](https://tr.wikipedia.org/wiki/Kumru "Kumru"), [sığırcık](https://tr.wikipedia.org/wiki/S%C4%B1%C4%9F%C4%B1rc%C4%B1k "Sığırcık") ve [karga](https://tr.wikipedia.org/wiki/Karga "Karga") gibi diğer şehir kuşları da avların arasındadır.<sup id="cite_ref-BB101_52-1"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-BB101-52"><span>[</span>52<span>]</span></a></sup>

Gökdoğan, avlarının daha etkin olduğu seher vaktinde ve alacakaranlıkta avlanır. Ancak gece göçen [kara boyunlu batağan](https://tr.wikipedia.org/wiki/Kara_boyunlu_bata%C4%9Fan "Kara boyunlu batağan") ve [bayağı bıldırcın](https://tr.wikipedia.org/wiki/Baya%C4%9F%C4%B1_b%C4%B1ld%C4%B1rc%C4%B1n "Bayağı bıldırcın") gibi birçok kuşu göç mevsiminde geceleri avlar. Şehirlerde de gece avlandığı görülmüştür.<sup id="cite_ref-BB101_52-2"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-BB101-52"><span>[</span>52<span>]</span></a></sup> Gökdoğan avlanmak için açık alana ihtiyaç duyar, dolayısıyla daha sıklıkla su, [bataklık](https://tr.wikipedia.org/wiki/Batakl%C4%B1k "Bataklık"), [vadi](https://tr.wikipedia.org/wiki/Vadi "Vadi"), tarla ve [tundra](https://tr.wikipedia.org/wiki/Tundra "Tundra") üzerinde, ya yüksek bir tünekten ya da havadan arayarak avlanır.<sup id="cite_ref-Ehrlich92_54-0"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Ehrlich92-54"><span>[</span>54<span>]</span></a></sup> 

Avını bulunca, kuyruğunu ve kanatlarını arkaya doğru katlayarak, ayakları kıvrılmış şekilde dalışa geçer.<sup id="cite_ref-Terres91_40-4"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Terres91-40"><span>[</span>40<span>]</span></a></sup> Sıkıca kapadığı pençeleriyle avına havada çarparak sersemletir ya da öldürür ve dönerek yere düşmeden avını havada yakalar.<sup id="cite_ref-Ehrlich92_54-1"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Ehrlich92-54"><span>[</span>54<span>]</span></a></sup> Eğer avı taşıyamayacağı kadar ağır ise yere düşmesini bekler ve düştüğü yerde yer. Avını yemeden önce tüylerini yolar.<sup id="cite_ref-Wisconsin_45-2"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Wisconsin-45"><span>[</span>45<span>]</span></a></sup>

Gökdoğanların av için dalış yaptıklarında ulaştıkları hız ile ilgili birçok yazı yazılmış ve araştırma yapılmıştır. Ancak aerodinamik hesaplar ile tahmin edilen teorik hızlar, güvenilir şekilde ölçülmüş gerçek maksimum hızlar ve türün ortalama olarak kullandığı hızlar birbirinden ayrılmalıdır. "İdeal" bir gökdoğanın uçuş fiziği üzerine yapılan bir çalışma, düşük irtifadan yapılan dalışlarda 400 km/s, yüksek irtifadan yapılan dalışlarda da 625 km/s teorik hızlarına ulaşılabileceğini göstermiştir.<sup id="cite_ref-Tucker_7-2"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-Tucker-7"><span>[</span>7<span>]</span></a></sup> 

René-Jean Monneret’ye göre<sup id="cite_ref-monneret_55-0"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-monneret-55"><span>[</span>55<span>]</span></a></sup> de kuşun kütlesi, hacmi, aerodinamik sürtünme katsayısı, izlediği yolun yer ile olan açısı ve yolun uzunluğuna göre dik açılı uzun dalışlarda teorik olarak 400 km/s hızın üzerine çıkabileceği hesaplanmaktadır. Bu hesaplamaların tamamen teorik olduğunu ve avlarını çarpmanın yarattığı şok ile öldürmelerinin dışında, gökdoğanların gerçekten bu hızlara ulaştığını gösteren somut bir kanıt olmadığını belirtmek gerekir.

Ken Franklin 2005 yılında 389 km/s hızla dalış yapan bir gökdoğanı kaydetmiştir.<sup id="cite_ref-56"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-56"><span>[</span>56<span>]</span></a></sup><sup id="cite_ref-57"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-57"><span>[</span>57<span>]</span></a></sup> Ekstrem durumların dışında gökdoğanın saldırı için dalışta kullandığı normal ölçülmüş hızlar 130 km/s ile 184 km/s arasında değişir.<sup id="cite_ref-58"><a href="https://tr.wikipedia.org/wiki/Baya%C4%9F%C4%B1_do%C4%9Fan#cite_note-58"><span>[</span>58<span>]</span></a></sup> Yine de, en azından dalış esnasında, gökdoğan dünyanın en hızlı kuşu olarak kabul edilir. Çok hızlı saldırı dalışlarına rağmen avını sıklıkla kaçırır çünkü bu hızlı dalış sırasında avcısını fark etmiş olan bir kuşu izlemek kolay değildir.