---
{"dg-publish":true,"permalink":"/muecahit/04-goekdogan-tanimi/"}
---


<iframe width="560" height="315" src="https://www.youtube.com/embed/eSw99MhVyYo?si=TASy7gxzrOqdK1Pq" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>



**Tanımı**  
Gökdoğan (Falco peregrinus), büyük doğanlardan biridir. Dişi ve erkek bireyler arasında büyüklük dışında görünüş farkı yoktur. Dişi bireyler erkeklerden yaklaşık %30 daha iridir. Erkekler 445g civarında, dişiler ise 920g civarındadır. Gökdoğan, uçuşta oldukça sağlam ve tıknaz bir yapı sergiler. Kanatları sivri, gövdesi kalın, kuyruğu nispeten kısadır. Erişkinlerin sırtı ve kanat üstleri mavimsi gridir. Üstten kuyruk sokumu açık renk görünür. Uçuşta, alttan oldukça açık renklidir. Altı tamamen enine koyu çizgilerle kaplıdır. Sadece boğazı çizgisiz beyazdır. Bazı alt türlerde alt kısımlar krem rengi olabilir. Gökdoğanların en karakteristik özelliği, diğer doğanlardan çok daha kalın olan bıyıklarıdır. Gözü de tamamen içine alan bıyık, tepedeki siyah başlıkla birlikte diğer doğanlardan rahatça ayrılmasını sağlar. Genç bireyler erişkinlerden çok daha koyu renklidir. Eşeysel olgunluğa erişecekleri iki yaşına kadar üst ve alt kısımları koyu kahverengi olur. Göğüs ve karındaki çizgiler, erişkinlerin tersine enine değil dikinedir. Kulak bölgesinde kara bir bölge bulunur ve biraz daha ufak yapılıdır. Kreyenborgi varyasyonunun üstü orta derece gri, alt kısmı az şeritli ve baş deseni ulu doğan gibidir, ancak kulak bölgesi beyazdır.

En çok karıştırılabileceği türler:  
- Bıyıklı doğan (Falco biarmicus)  
- Ulu doğan (Falco cherrug)  
- Delice doğan (Falco subbuteo)  
- Ada doğanı (Falco eleonorae)  