---
{"dg-publish":true,"permalink":"/html-import/yirtici-kus-rehberi/"}
---

`LIST link:: [[Yırtıcı Kuş Rehberi]] `
   
   ![](/img/user/HTML import/Attachments/64ddf83a33da9-yirtici-kuslar-rehberi-1.jpg)
   
BÜYÜKSEHİR

PARK BAHÇE VE YEŞİL ALANLAR DAİRESİ BAŞKANLIĞI

YIRTICI KUŞLAR REHBERİ

ToraBenzeyen&OnurOkur

![](/img/user/HTML import/Attachments/64ddf83a33da9-yirtici-kuslar-rehberi-2.jpg)

# İÇİNDEKİLER


![](/img/user/HTML import/Attachments/64ddf83a33da9-yirtici-kuslar-rehberi-4.jpg)

  

# Sunuş

Değerli Okuyucular;

İnsanlık binlerce yıl boyunca doğanın bir parçası olarak çevreyle uyum içinde yaşamıştır. Yoğun nüfus artışı, sanayileşme, plansız kentleşme insanı doğadan uzaklaştırmış, kent ekosisteminin bozulmasına yol açmıştır. Bugün fosil yakıt kullanımı, atıklar, orman alanlarında azalma, hava kirliliği gibi nedenlerle insan doğaya zarar verir hale gelmiştir. Etkilerini güçlü şekilde görmeye başladığımız küresel iklim değişikliği insanlığın bu anlayışla yaşamaya devam ettikçe dünyaya geri dönülemez bir şekilde zarar vereceğini açıkça gösteriyor. Bu nedenle sürdürülebilirlik ve çevre dostu stratejiler bugünün en önemli gündem maddeleri arasında.

Doğal çevresindeki kayıplar ile yok olan habitatlar İstanbul’da yaşayan ve konaklayan canlı türlerinin azalmasına, ekosistemin bozulmasına neden oluyor. Göreve geldiğimizde İstanbul ile ilgili ortaya koyduğumuz vizyonun önemli parçalarından biri de daha yeşil bir kenti var edebilmekti. Ortak aklın ve bilimsel verilerin ışığında bir yol haritası çizerek İstanbul İklim Değişikliği Eylem Planı’nı ortaya koyduk. Böylece İstanbul’un iklim anayasasını belirledik.

2020 yılında dünyada bir ilk olan Kentsel Ekolojik Sistemler Müdürlüğünü kurduk. Burada hayata geçirdiğimiz çalışmalarla İstanbul’da kent ekosistemine ilişkin durumun değerlendirmesine, biyoçeşitliliğin geliştirilmesine yönelik çalışmaların devamlılığını ve sürdürülebilirliğini sağlamayı hedefliyoruz. Bu hedefe ancak tüm İstanbulluların kent ekosistemi ve yaban hayatı konusunda farkındalık sahibi olması, ekosistemine sahip çıkması yoluyla ulaşabileceğimizi biliyoruz.

Yaban İstanbul projemiz kent ekosistemi ve yaban hayatı konusunda farkındalık oluşturmayı amaçlıyor. Kent ekosistemi içinde yaşayan flora ve faunayı bir bütün olarak ele alıp ekosistemin sürdürülebilirliğine yönelik çalışmalar ortaya koyuyor.

Türkiye’nin ilk ve tek “Yırtıcı Kuşlar Rehberi” olan bu çalışma habitat kayıpları, araç çarpması, ateşli silah yaralanması, zehirlenme, yavru ve yumurta kaçakçılığı gibi tehditler altında bulunan yırtıcı kuşlara yönelik bir farkındalık yaratmak amacıyla hazırlandı. Besin zincirinde kritik bir rol oynayan yırtıcı kuşlar hakkında çok geniş bilgiler veren, iki yüzün üzerinde orijinal çizim ile zenginleştirilmiş bu çalışmanın tehditlerle mücadele açısından faydalı olmasını umuyorum.

Bu kitabın yayına hazırlanmasında emeği geçen herkese teşekkür ediyorum.

Sevgi ve saygılarımla,

Ekrem İmamoğlu

İstanbul Büyükşehir Belediye Başkanı

# Önsöz

Yırtıcı kuşlar deyince aklına Alfred Hitchcook’un Kuşlar’ı gelenlerden misiniz? Ya da Edgar Allan Poe’nun benzersiz Kuzgun şiirini mi hatırlıyorsunuz? Veya daha düşsel bir dünyadan bakıp, John Ronald Reuel Tolkien’in başyapıtı Yüzüklerin Efendisi’ndeki Thorondor, Gwaihir ya da Landroval mı hayal ettikleriniz? Belki de bunlar ilk anda benim aklıma gelenler, belki başkaları için başka örnekler var. Ama genel anlamda, sanırım yırtıcı kuşlar, büyük çoğunluğumuz için hep romanlarda, şiirlerde ya da kurgusal hikayelerde... Oysa onlar yaşadığımız ekosistemin tam zirvesinde, besin zincirinin tepesindeki avcılar.

Bu gerçekten bağımsız olarak, neredeyse tüm kültürler, ilkçağlardan bugüne, yırtıcı kuşlara özgürlüğün ve doğanın gücünün temsilcileri olarak, biraz çekinerek de olsa saygı göstermiştir. Ancak bugün, insani faaliyetlerin neden olduğu gelişmeler sonucu, hayatta kalma yetenekleri her zamankinden daha fazla tehdit altında. Hem insan hem de vahşi hayvanları aynı şekilde besleyen bir ortamı sürdürmek gittikçe zorlaşıyor. Habitat kaybı, iklim değişikliği ve zirai ilaçlar gibi tehditler, en dramatik etkisini belki de yırtıcı kuşlar üzerinde gerçekleştiriyor. Bu dramatik etki, tüm yaşam döngüsünü etkiliyor. Yırtıcı kuşların kemirgenler ve diğer küçük memelilerin popülasyonlarını kontrol etmekle ya da tarım zararlılarının kontrolü ilgili üstlendikleri ekolojik role zarar veriyor.

Gelinen noktada, kamuoyunun ve politika yapıcıların bu konudaki farkındalığının nasıl artırılacağı, kuşların ve özellikle de yırtıcı kuşların kent ekosistemindeki değişikliklerden nasıl etkilendiği, bu etkilerin nasıl denetleneceği, hem yırtıcı kuşların hem de biyoçeşitliliğin diğer unsurlarının korunma durumunu iyileştiren yeni yaklaşımların nasıl geliştirileceği ve kent ekosistemlerinin etkili bir şekilde nasıl yönetileceği önemli tartışma konularıdır. Bu tartışmaların tüm taraflarca sağlıklı biçimde sürdürüldüğü bir ortam arayışı ve kent ekosistemini koruma sorumluluğuyla şekillenen Yaban İstanbul, bireylerden popülasyonlara kadar tüm ölçeklerde ekosistem dinamiklerini anlamanın önemini bilerek, mevcut ve gelecek perspektifleri ilgili her türlü çalışmadan öğrenme ve bunları toplumla paylaşma arayışındadır.

Bu arayış kapsamında, Tora Benzeyen ve Onur Okur’un bu çalışmalarının önemini kelimelerle anlatmak ise pek mümkün değil. Şimdilik, büyük bir özveriyle hazırlanan Türkiye’nin bu ilk yırtıcı kuş rehberinin, hem Kentsel Ekolojik Sistemler Müdürlüğü’nün yırtıcı kuş ekolojisine ilişkin yürüttüğü araştırmalar, hem de yırtıcı kuşların korunmasını sağlayacak önlemlerin geliştirilmesini kolaylaştıracak çalışmalar için ne kadar kıymetli bir kaynak ve ne kadar önemli bir adım olduğunu vurgulamakla yetineyim. Tora ve Onur’a, tüm doğaseverleri çok mutlu eden ve Yaban İstanbul hedeflerimizi hayata geçirmekte bize ümit veren eserleri için ayrı ayrı şükranlarımı sunarken, bu yayında emeği geçen tüm çalışma arkadaşlarıma içtenlikle teşekkür ediyorum.

Prof. Dr. Yasin Çağatay Seçkin

İBB Park Bahçe ve Yeşil Alanlar Daire Başkanı

# Teşekkür

Bu kitap için hazırlık yapmaya başladığımız ilk günlerde ekip olarak büyük bir heyecan içerisindeydik. Türkiye’de ilk kez hazırlanan bir çalışmanın öncülüğünü yapmanın verdiği mutluluğa, çabalarımızı nihayete erdirebilecek miyiz endişesi eşlik ediyordu. Bugün sizler bu satırlarımızı okurken, bizler endişelerimizin yerine gurur koyabilmenin masum mutluluğunu yaşıyoruz.

Yırtıcı kuşlara yönelik çalışmalarımızın ilk tasarılarını 2016 yılında hayal etmeye başladık. Gözlemlemekten büyük keyif aldığımız bu eşsiz kuşların hayatlarına olumlu bir katkı koyabilir miyiz sorusu çözüm aradığımız en önemli sorun oldu. “Yırtıcı Kuşları Koruma Hareketi” bu bakış açısıyla, bilimsel çalışmaları etkili iletişim yöntemleri ile harmanlamayı amaçlayan bir koruma çalışması olarak ortaya çıktı. Bugün “Yırtıcı Kuşlar Rehberi” ile bu çalışmalar yeni bir boyuta ulaşmış durumda. Büyük bir özveriyle hazırladığımız 51 yırtıcı kuş türüne ait 200’den fazla illüstrasyon ve metinleri, Türkiye’nin ilk ve tek yırtıcı kuş rehberinde bir araya getirebilmiş olmak bizleri gururlandırıyor.

Çalışmalar elbette insanların kolektif çabalarıyla anlamlı ve değerli hale geliyor. Bu yüzden teşekkür ve minnetlerimizi sunmak istediğimiz değerli insanlar var. Her şeyden önce bu kitabı mümkün kılan, Tora ve Onur olarak kendimize teşekkür etmek istiyoruz. Aramızdaki uzak mesafeler ve kendi profesyonel işlerimizin yanında, gecelerimizden ve tatillerimizden biriktirerek ve çoğu zaman sevdiklerimize ayırdığımız zamandan çalarak, bir hayalin peşinde koşmaya devam ettiğimiz için kendimizi kutluyoruz!

Bununla birlikte her bir tür için güncel veriler ışığında hazırladığı çok değerli haritaları bizimle paylaşan sevgili abimiz Nizamettin Yavuz’a; hazırladığımız tüm metinlerin kontrollerini yapıp hatalarını tespit eden sevgili Merve Temiz’e; 3 ayda bitiririz dediğimiz iş için 16 ay boyunca bize destek veren ve hazırladığımız metin ve görselleri şık bir tasarıma oturtan sevgili Gamma Tasarım ve Alper Soreş’e; Yırtıcı Kuşları Koruma Hareketi projemizi yıllardır destekleyen Rufford Vakfı’na sonsuz teşekkür ediyoruz.

Son olarak bu hayalin bir kitap olarak fiziksel bir forma bürünmesini sağlayan İstanbul Büyükşehir Belediyesi Park Bahçe ve Yeşil Alanlar Dairesi’ne; Daire Başkanı değerli Prof. Dr. Yasin Çağatay Seçkin’e ve Kentsel Ekolojik Sistemler Şube Müdürü değerli İbrahim Dedeoğlu’na bizlere olan güven ve destekleri için minnettarız.

Yaşasın özgürlüğe uçan kuşlar!

Tora Benzeyen & Onur Onur

# Giriş

### Yırtıcı Kuşları Tanımak

Gezegenimiz henüz tam sayısını bile belirleyemediğimiz yaklaşık 8 milyon canlı türüne ev sahipliği yapıyor. Kuşlar ise sahip oldukları farklı renk, desen, boyut ve yaşam biçimleriyle bu zengin biyoçeşitlilik içerisinde 11 binden fazla tür ile temsil ediliyorlar. Binlerce kuş türü arasında ise yırtıcı kuşlar hem fiziksel yapıları hem de ekosistem içerisinde üstlendikleri görevler ile ayrı bir önem taşıyorlar.

Yırtıcı kuş, beslenmek için avlanan ve başlıca diyetini omurgalı canlıların oluşturduğu kuş türlerine verilen genel bir isim. Fiziksel yapıları farklı türlerde değişiklik gösterse de çoğunlukla diğer kuş türlerinden çok daha iriler. Keskin görme ve/veya işitme duyusuna sahipler. Güçlü pençeleri ve ucu kıvrık gagaları var. Bu özellikleriyle besinlerini çoğunlukla uzak mesafelerden tespit edebiliyor, uçuş sırasında havada, yeryüzünde ya da su yüzeyinde yakalayarak besleniyorlar. Pençelerini avlarını kavramak ve öldürmek, gagalarını ise parçalamak için kullanıyorlar. Birçok tür canlı avlarla beslenmeyi tercih etse de, zaman zaman leşlerle beslendikleri de gözlemlenebiliyor. Akbabaların ise başlıca besin kaynağını leşler oluşturuyor.

Türkiye’de gözlemlenen yırtıcı kuşlar taksonomik olarak 3 farklı takımda sınıflandırılıyor. Bunlar Accipitriformes, Falconiformes ve Strigiformes. Accipitriformes ve Falconiformes takımları birlikte “gündüz yırtıcıları” olarak bilinen gruptaki türleri oluşturuyor. Bu türler başlıca kartallar, şahinler, deliceler, doğanlar, çaylaklar, atmacalar ve akbabalar. Strigiformes takımı ise “gece yırtıcıları” olarak biliniyorlar ve baykuş türlerinden oluşuyor. Bu 3 takım Türkiye’de toplam 51 farklı tür ile temsil ediliyor. Gündüz-gece yırtıcısı gruplaması bilimsel bir sınıflandırma olmayıp, türlerin aktif oldukları zaman aralıklarına göre belirlenmiş popüler bir sınıflandırmayı ifade ediyor.

Yırtıcı kuşlar, besin zincirinin hassas dengesi içerisinde kritik rol oynayan canlılar. Bir ekosistemin sağlıklı olup olmadığını anlamak için gösterge niteliği taşıyorlar. İnsan baskısı, habitat kaybı, tarım ilaçları ve iklim değişikliği gibi birçok canlı grubunu etkileyen sorunlar, yırtıcı kuşlar üzerinde yapılan çalışmalarla hızlı ve etkin şekilde tespit edilebiliyor. Bu anlamda yırtıcı kuş türlerinin popülasyonlarının bilimsel takibi, birçok çevre sorununa karşı önlemler alınması ve farklı canlı türlerini de kapsayan koruma çalışmaları geliştirilmesinde büyük bir önem taşıyor.

Tüm bu eşsiz özelliklerine rağmen, günümüzde yırtıcı kuşlar çok sayıda tehdit ile mücadele ediyor. Habitat kayıpları, araç çarpması, ateşli silah yaralanması, zehirlenme, yavru ve yumurta kaçakçılığı gibi tehditler birçok türün neslini tehdit altına sokuyor. Tehditlerle tek tek yürütülen mücadeleler bir yana, yırtıcı kuşlara yönelik farkındalık çalışmaları mücadelelerin başarısında anahtar rol oynuyor.

### Neden “Yırtıcı Kuşlar Rehberi”?

Yırtıcı Kuşları Koruma Hareketi (Raptors Conservation Action) olarak, 2017 yılından bugüne Türkiye’de yırtıcı kuşların korunmasına yönelik bilim temelli koruma ve iletişim çalışmaları yürütüyoruz. Bu çalışmalarla yırtıcı kuşlara yönelik tehditlerin neler olduğunu ve hangi boyutlarda etki yarattığını araştırıyor; bu bilgiler ışığında da koruma önlemleri geliştirilmesi için çaba gösteriyoruz.

Yürüttüğümüz tüm bu çalışmalardan çıkardığımız en önemli derslerden biri ise, korumanın ancak tanımakla mümkün olduğu. Tanımak sevmeye, sevmek ise korumaya evriliyor. Bu bakış açısını temel alarak, Türkiye’de büyük ihtiyaç olduğunu bildiğimiz bir boşluğu doldurmaya karar verdik. 2021 yılının ilk aylarında hazırlıklarına başladığımız çalışmamızla, Türkiye’nin ilk ve tek “Yırtıcı Kuşlar Rehberi”ni hazırladık.

Bu kitap sahip olduğu iki özelliğiyle Türkiye’de ilkleri gerçekleştiriyor. Öncelikle Türkiye’de hazırlanmış ve tamamı elle çizilmiş illüstrasyonlardan (orijinal suluboya çizimler daha sonra dijital ortama aktarıldı) oluşan ilk kuş rehber kitabı. Daha önce yayınlanan kaynaklar ya yabancı kaynakların Türkçe çevirisi şeklinde ya da fotoğraf destekli rehberler şeklinde hazırlandı. İkinci olarak ise yırtıcı kuşlar gibi spesifik bir grup için hazırlanmış ilk kitap olması. Yine çeviri kitaplar arasında sadece “Kıyı Kuşları (2016)” kitabı örnek teşkil ediyor.

Bu kitap için;

- • 47 türü kapsayan toplam 200’den fazla orijinal illüstrasyon hazırlandı. (4 rastlantısal tür sadece metinlerle anlatıldı.)
    
- • Her bir tür farklı yaş ve cinsiyetlerindeki farklı vücut örtülerinde hem konar hem de uçar şekilde resmedildi.
    
- • Her bir tür için erişkin/genç, dişi/erkek gibi morfolojik özelliklerini tanımlayan, yaşam biçimlerini ve tehditleri özetleyen özgün ve detaylı tanım metinleri geliştirildi.
    
- • Her bir tür için gözlem verilerinin derlenmesiyle oluşturulmuş kapsamlı dağılım haritaları oluşturuldu.
    
- • Her bir tür için türün İstanbul’daki gözlem sıklığını gösteren grafikler hazırlandı.
    
- • Her bir tür için IUCN Kırmızı Liste cetvelleri tasarlandı.
    
- • Özellikle baykuş türlerini tanımlamada önemli olan ötüşler için her bir türün ses kayıtlarının dinlenebileceği karekodlar oluşturuldu.
    

### Yırtıcı Kuşlar ve İstanbul

Yapılan son gözlemlerle Türkiye’de gözlemlenen kuş türlerinin sayısı neredeyse 500’e yaklaştı. Her geçen gün yeni keşiflerle listeye bir yenisi ekleniyor. Yırtıcı kuşlar özelinde baktığımızda ise Türkiye’de 4’ü rastlantısal olacak şekilde toplam 51 farklı yırtıcı kuş türü gözlemlenebiliyor. Bu rakam Türkiye’de gözlemlenen tüm kuşların yaklaşık %10’unun yırtıcı kuşlar olduğu anlamına geliyor.

İstanbul ise kayıt altına alınmış 359 kuş türü ile Türkiye’nin kuş çeşitliliği açısından en zengin 3 ili arasında yer alıyor. Yırtıcı kuşlar açısından ise 51 yırtıcı kuş türünün 46’sı İstanbul sınırları içerisinde gözlemlenebiliyor. Diğer 5 türün Türkiye’nin çok özel habitatlarında sınırlı sayıda yaşadığını veya rastlantısal olarak kaydedildiğini göz önünde bulundurduğumuzda, Türkiye’deki tüm yırtıcı kuş türlerinin aslında İstanbul’da da gözlemlenebildiğini söyleyebiliriz.

Özellikle her yıl sonbahar ve ilkbahar aylarında yaşanan göç sırasında yırtıcı kuşların İstanbul’dan yoğun geçişlerine şahitlik edebiliyoruz. Şahin, arı şahini, küçük orman kartalı, küçük kartal, yılan kartalı ve yaz atmacası gibi türler bu geçişlerde öne çıkan başlıca türler arasında yer alıyor. IUCN Kırmızı Liste kriterlerine göre nesli tehdit altındaki bozkır kartalı ve küçük akbaba gibi türler de yine İstanbul’u yolculukları sırasında ziyaret ediyor. Şehrin kıyısındaki meşe ağaçlarında şah kartal gibi karizmatik türler yuva kuruyor, yavrular yetiştiriyor. Boğaz’daki vapur yolculuğu sırasında bir gözlemci kara akbaba ve kızıl akbaba gibi devasa türlerle karşılaşabiliyor. Öyle ki 2022 yılında Sinop’taki ikinci kayda kadar, Türkiye’de tek kaydı olan cambaz kartal 2015’te ilk kez İstanbul’da gözlemlenmişti. Tüm bunları göz önünde bulundurduğumuzda elinizdeki bu kitabın hazırlanmasının çoktan vakti gelmişti diyebiliriz.

![](/img/user/HTML import/Attachments/64ddf83a33da9-yirtici-kuslar-rehberi-5.jpg)

## YIRTICI KUŞ TOPOGRAFİSİ

Yırtıcı bir kuşun uçuş sırasında üstten ve alttan görünümü

![](/img/user/HTML import/Attachments/64ddf83a33da9-yirtici-kuslar-rehberi-6.jpg)

Yırtıcı bir kuşun vücut ölçüleri

![](/img/user/HTML import/Attachments/64ddf83a33da9-yirtici-kuslar-rehberi-7.jpg)

Kafa yapısı ve desenlenmeler

![](/img/user/HTML import/Attachments/64ddf83a33da9-yirtici-kuslar-rehberi-8.jpg)

1. Akkuyruklu kartal 2. Şahin 3. Kerkenez 4. Kaya kartalı 5. Puhu 6. Atmaca

Yırtıcı kuşların gaga ve pençe yapıları büyük oranda birbirlerine benzer. Ancak besin tercihlerine, avların boyutlarına ve avlanma biçimlerine göre farklılık gösterirler. Akbabalar haricindeki (akbabalar nadiren avlanır) tüm yırtıcı kuşlar besinlerinin büyük kısmını avlanarak elde eder. Avlarını yakalamak için çok güçlü pençelere, avladıkları canlıları rahatça parçalamak için ise kanca şeklinde güçlü gaga yapılarına sahiptirler.

Avladıkları canlıların boyutları ve özelliklerine göre pençelerin yapıları özelleşmiştir. Örneğin büyük avlarla beslenen kaya kartalı (4) ve puhu (5) gibi iri türler çok büyük ve güçlü pençelere sahiptir. Bu pençeler sayesinde avlarını hareketsiz kalıncaya kadar sıkıca kavrayabilirler. Atmaca (6) gibi türler ise daha küçük ve hareketli avlarla beslenir. Bu yüzden daha ince ve uzun parmaklara sahiptir.

Bir diğer dikkat çeken özellik ise baykuşlara aittir. Türkiye’de gözlemlenen tüm baykuş türlerinin pençeleri de tüylerle kaplıdır. Bunun temel sebebinin soğuktan korunmak olduğu bilinmektedir. Özellikle soğuk iklimlerde yaşayan baykuş türlerinde bu durum çok belirgin şekilde gözlemlenebilir. Bu türler arasında tek istisna balık baykuşudur. Ana dağılım alanı tropikal bölgeler olan bu türün, soğuktan korunmak gibi bir ihtiyacı olmadığı ve çoğunlukla suda avlandığı için “ıslak tüyler”den kaçınmak istediği için böyle bir adaptasyon geliştirdiği düşünülmektedir.

![](/img/user/HTML import/Attachments/64ddf83a33da9-yirtici-kuslar-rehberi-9.jpg)

Paçalı baykuşun kafatası oldukça küçük olsa da kafasındaki tüyler sayesinde oldukça büyük bir kafası varmış gibi görünür.

Birçok baykuş türü kafalarının üzerinde ilk bakışta kulak gibi görünen tüylere sahiptir. Kuşun dış görünüşünü tanımlamak için de bu tüyler “kulak tüyleri” olarak adlandırılır ancak anatomik olarak bu tüylerin gerçek kulak organıyla doğrudan bir bağlantısı yoktur. Baykuşların kulakları geniş ve yassı suratlarında ve gözlerinin sağ ve solunda asimetrik olacak şekilde yer alır. Üzeri tüylerle kaplı olduğu için gözlem sırasında kulakları görmek mümkün değildir.

Kulakların asimetrik yapısı, baykuşlara avlanma sırasında büyük bir avantaj sağlar. Geceleri avlanan bu türler, kartal, şahin gibi gündüz yırtıcılarından daha iyi bir görüş yeteneğine sahip olsalar da asıl yeteneklerini bu kulak yapılarında barındırır. Geniş ve yassı suratını tıpkı bir çanak anten gibi kullanır ve farklı açılara bakan kulakları sayesinde, avlarının yerini rahatlıkla tespit edebilir.

## KİTABI KULLANIRKEN

Haritalar

  

![](/img/user/HTML import/Attachments/64ddf83a33da9-yirtici-kuslar-rehberi-10.jpg)

  

- ■ Yeşil
    

Yerli tür. Türün ürediği ve yıl boyunca gözlemlenebildiği bölgeler.

Sarı

Yaz göçmeni. Türün ürediği ve sadece yaz aylarında gözlemlenebildiği bölgeler.

- ■ Mor
    

Kış göçmeni. Türün üremediği ve sadece kış aylarında gözlemlenebildiği bölgeler.

- ■ Taralı alan
    

Geçit tür. Türün üremediği ve sadece göç sırasında gözlemlenebildiği bölgeler.

* Kırmızı nokta

Rastlantısal tür. Türün sadece bir veya birkaç kez gözlemlendiği noktalar.

### Ölçüm Bilgileri

![](/img/user/HTML import/Attachments/64ddf83a33da9-yirtici-kuslar-rehberi-11.jpg)

  

Boyu: Sırt üstü yatırılmış kuşun gaga ucundan kuyruk ucuna kadar olan toplam uzunluk.

Kanat Açıklığı: Kanatları tamamen açık kuşun kanat uçları arasındaki toplam uzunluk.

Ağırlığı: Kuşun gram cinsinden ağırlığı.

Kuluçka Süresi: Kuşun yumurtladığı andan, yavrunun yumurtadan çıktığı ana kadar geçen toplam süre.

Yumurta Sayısı: Kuşun bir üreme döngüsü içerisinde yumurtladığı yumurta sayısı.

### Gözlem Sıklığı Grafiği

Bu grafik türün sadece İstanbul özelinde yılın hangi dönemlerinde gözlemlenebildiğini göstermektedir. eKuşbank platformundaki gözlem kayıtlarını temel alarak oluşturulan grafiklerde, türün aylara göre hangi dönemlerde daha sık gözlemlendiği, nadir türlerin kayıtlarının ne zaman gerçekleştiği gibi veriler yer alır. Böylece gözlemciye türü arazide gözlemlemek için doğru zamanlama ipuçları verir. Grafik her ay 4 hafta olacak şekilde 12 aylık dağılımı gösterir.

![](/img/user/HTML import/Attachments/64ddf83a33da9-yirtici-kuslar-rehberi-12.jpg)

### Tehdit Cetveli

Bu cetvel, IUCN Nesli Tükenme Tehlikesi Altına Olan Türlerin Kırmızı Listesi (kısaca IUCN Kırmızı Liste) envanterini esas alarak türün Avrupa ölçeğinde koruma durumunu göstermektedir.

IUCN Kırmızı Liste, dünya çapında bitki ve hayvan türlerinin en kapsamlı küresel koruma durumunu ortaya koyan bir envanterdir. Güçlü bir bilimsel altyapı temelinde binlerce tür ve alttürün nesillerinin tükenme riskini değerlendirerek oluşturulmaktadır. Küresel ölçekte biyolojik çeşitliliğin durumu ile ilgili en geçerli rehber olarak kabul edilmektedir. IUCN (Uluslararası Doğal Hayatı ve Doğal Kaynakları Koruma Birliği) tarafından koordinasyonu gerçekleştirilmektedir.

EX EW CR EN VU NT LC

Tükenmiş Doğada Kritik Tehlikede Duyarlı Tehdite Düşük Tükenmiş                             Yakın Riskli

LC (Least Concern) Düşük Riskli: Yakın gelecekte tükenme tehlikesi yok.

NT (Near Threatened) Tehdite Yakın: Yakın gelecekte tükenme tehlikesi yaşayabilir.

VU (Vulnerable) Duyarlı: Doğal ortamda nesli tükenme tehlikesi yüksek.

EN (Endangered) Tehlikede: Doğal ortamda nesli tükenme tehlikesi çok yüksek.

CR (Critically Endangered) Kritik: Doğal ortamda nesli kritik düzeyde tükenme tehlikesinde.

EW (Extinct in the Wild) Doğada tükenmiş: Esaret ve yetiştirme amaçlı türün varlığı devam ediyor.

EX (Extinct) Tükenmiş: Şüphe bırakmayacak kanıtlarla türün canlı örneği kalmamış, nesli tamamen tükenmiş.

### Sesler için Karekod

Yırtıcı kuşlar çoğunlukla sessiz kuşlardır. Yoğunlukla üreme dönemlerinde ve üreme alanlarında erişkinlerin alarm ötüşü, yavruların yemek dilenmesi gibi farklı seslerini duymak mümkün olur. Bazı türler uçuş sırasında nadiren de olsa ötebilir. Yırtıcı kuşlar arasında sesini duyabileceğiniz en muhtemel grup gece yırtıcıları yani baykuşlardır. Her biri birbirinden oldukça farklı seslere sahip bu kuşları, geceleri görmek oldukça zor olsa da seslerinden ayırt etmek mümkündür.

Kitapta yer alan her bir türün sayfasında, o türe ait sesleri dinleyebileceğiniz bir kare kod bulunmaktadır. Bu kodu telefonunuza okutarak, türün hem Türkiye’de hem de dünyanın farklı noktalarında kaydedilmiş seslerini dinleyebilirsiniz. Sizler de karşılaştığınız sesleri xeno-canto ve eBird gibi çevrimiçi platformlardan paylaşabilir, türünü tespit edemediğiniz sesleri BirdNET gibi mobil uygulamalardan öğrenebilirsiniz.

![](/img/user/HTML import/Attachments/64ddf83a33da9-yirtici-kuslar-rehberi-13.jpg)

■ SAKALLI AKBABA

Bearded Vulture / Gypaetus barbatus

Türkiye’de yaşayan yırtıcı kuşlar arasında gagadan kuyruğa uzanan boy mesafesi en uzun olan türdür. Kanatları uzun, dar ve sivri uçludur. Kuyruğu uzun ve kama şeklindedir. Uçuşta akbabadan ziyade kartalı ya da iri bir doğanı andırır. Dişi ve erkek bireylerin giysileri arasında belirgin bir fark yoktur. Genç ve erişkin bireylerin dış görünüşleri birbirinden farklıdır. Çoğunlukla tek başına dolaşır.

boynu göğsü ve karnına oranla daha koyu görülür. Kanat altı örtüleri kanat ve kuyruk teleklerine göre daha açık renklidir. Genç birey yaklaşık 5 yıl içerisinde erişkin görünümüne ulaşır.

Boyu: 94-125 cm
#### Erişkin

Erişkin birey ihtişamlı bir görünüme sahiptir. Türe ismini veren sakal benzeri tüyler göz pınarından başlayarak gagaya doğru uzayarak aşağı sarkar. Gözleri sarı renklidir. Gözünü çevreleyen ince ateş kırmızısı bir halka mevcuttur. Gagası ve bacakları kirli gridir. Uçuş sırasında üstten bakıldığında sırtı, kanat üstü ve kuyruğu parlak siyah tüylerle kaplı görülür. Yakından bakıldığında bu tüylerin beyaz renkli şaft kısımları göze çarpar. Kafasının tamamı pas kızılı renktedir. Alttan bakıldığında boynu, göğsü ve karnı pas kızılıdır. Kanat altı örtü tüyleri, kanat teleklerinden daha koyu renklidir ve birbirleri ile kontrast oluşturur.

Kanat Kanat Açıklığı: 231-283 cm KG' Ağırlığı: 4500-7100 g
Kuluçka Süresi: 55-57 gün
(0) Yumurta Sayısı: 1-2 adet
#### Genç

Giysisi oldukça koyu renklidir; erişkin bireyin aksine vücudunun hiçbir yerinde pas kızılı tüyler bulunmaz. Sakal benzeri tüyler gözlerden gagaya uzanır ve gaga dibinden aşağı sarkar. Gözleri sarı renklidir. Gözünü çevreleyen ince koyu kırmızı bir halka vardır. Gagası ve bacakları kirli gridir. Uçuş sırasında üstten bakıldığında tek düze koyu renkli görülür ancak kanat üstü örtü tüylerinde enine ince çizgiler vardır. Ayrıca sırtın enseye yakın bölümünde yoğun beyaz benekler bulunur. Kanat ve kuyruk uçları erişkinlere göre daha yuvarlaktır. Alttan bakıldığında boğazı ile  
#### Yaşam

Yüksek dağlarda, yoğun orman bölgeleri hariç dağların yüksek kesimlerindeki kayalık vadilerde, çıplak ya da seyrek ağaçlı ve taşlık yamaçlarda bulunur. Yuvasını insandan uzak ve çok engebeli kayalıklara yapar. Diyetinin çok büyük bir kısmını leşlerden arta kalan kemikler oluşturur. Kemikleri çoğunlukla doğrudan yutar. Büyük kemikleri ise yüksekten kayaların üzerine bırakarak parçalanmasını sağlar. Daha sonra parçalanan kemikleri ve kemik iliğini yer. Tek eşlidir. Dişi, kış sonu kuluçkaya yatar. Çoğunlukla tek bir yavru erişkinliğe ulaşabilir. Türkiye’deki bireyler çoğunlukla yerlidir ve yıl boyu görmek mümkündür. Ayrıca geçit tür olarak da göç zamanında gözlemlenebilir. Zehirlenme ve ateşli silah yaralanmaları türün karşılaştığı en önemli tehditlerdendir.


![](/img/user/HTML import/Attachments/64ddf83a33da9-yirtici-kuslar-rehberi-15.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-16.jpg)

  
![](/img/user/HTML import/Attachments/64ddf83a33da9-yirtici-kuslar-rehberi-17.jpg)

■ KARA AKBABA

Cinereous Vulture / Aegypius monachus

Türkiye’de görülen en iri ve kanat açıklığı en büyük olan yırtıcı kuştur. Başı ve boğazı kısa hav tüylerle kaplıdır. Boynunda kabarık tüylerden oluşan bir yakalık vardır. Kanatları oldukça geniş ve uzundur. Kuyruğu kısa ve kama şeklindedir. Uçuşta kanat dikdörtgen şeklinde görülür. Genellikle belirgin 7 parmak teleği görülür. Dişi, erkek ve genç bireylerin görünümleri birbirine benzer ancak genç daha koyu renklidir.

#### Erişkin

Alnından ensesine kadar açık renklidir. Göz çevresi, boğazı ve boynu kısa siyah tüylerle kaplıdır. Gözleri koyu renklidir. Gaga üstü derisi mavimsi gridir. Gagası siyahtır. Yakası açık kahverengi kabarık tüylerle kaplıdır. Bacakları kirli grimsidir. Genel itibarıyla tekdüze koyu kahverengi tonlarında bir görünümü vardır. Uçuş sırasında üstten bakıldığında sırtı ile kanat örtüleri, kanat ve kuyruk teleklerine göre daha açık renklidir. Açık renkli tepesi göze çarpar. Koyu renkli kanat altı örtülerinin küçük ve orta tüyleri daha açık renklidir. Bu durum alttan bakıldığında kanat altı örtülerinde enine 1-2 şerit görünümü verir. Kanat ve kuyruk telekleri, gövdesi ile kanat altı örtülerine göre daha açık renklidir. Kısa kuyruğu yuvarlak hatlı kama şeklindedir.

#### Genç

Kafasının tümü ve boynu koyu kahverengi kısa tüylerle kaplıdır. Gözleri koyu renklidir. Gaga üstü derisi pembemsi gridir. Gagası siyahtır. Yakası siyaha yakın koyu kahverengi kabarık tüylerle kaplıdır. Bacakları pembemsi gridir. Genel görünümü erişkine göre daha siyahımsıdır. Uçuş sırasında hem üstten hem de alttan bakıldığında tekdüze koyu kahverengi görülür. Kanat altı örtüleri kanat ve kuyruk teleklerinden nispeten daha koyudur. Göze çarpan belirgin bir desenlenme yoktur. Ortalama altı yılda erişkin görünümüne ulaşır.

Boyu: 100-120 cm

Kanat Açıklığı: 250-295 cm

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-18.jpg)

Ağırlığı: 7000-12500 g

Kuluçka Süresi: 55 gün

YUm Yumurta Sayısı: 1 adet

#### Yaşam

Çevresinde açık araziler bulunan ormanlık alanlarda yaşar. Leşçildir. Leş başında diğer akbaba türlerinden daha baskındır. Genellikle 5-6 yaşında üremeye başlar. Tek yumurta bıraktığı büyük yuvasını çam, meşe ve ardıç ağaçlarının tepesine yapar. Nadiren kayalıklarda da üreyebilir. Türkiye’de bilinen bütün yuvalar yaşlı Karaçam ağaçlarının tepesindedir. Yavru yumurtadan çıktıktan ortalama 6 ay sonra tamamen bağımsız hale gelir. Türkiye’de yerleşik olarak bulunur ve yıl boyu görmek mümkündür. Ayrıca geçit tür olarak da göç zamanında gözlemlenebilir.

Diklofenak etken maddeli antienflamatuar ilaçların özellikle çiftlik hayvanlarında tedavi amacı ile kullanılması ve tedavi sonrası ölen hayvanların akbabalar tarafından tüketilmesi akbaba türlerinin karşılaştığı en önemli sorunlardandır. Akbabaların vücudunda bu etken maddeyi parçalayacak enzimler bulunmamaktadır. Bu yüzden gelişen zehirlenme akbabaların ölümlerine, üreme başarılarının düşmesine ve popülasyonlarının azalmasına neden olmaktadır.

![](/img/user/HTML import/Attachments/64ddf83a33da9-yirtici-kuslar-rehberi-19.jpg)

  

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-20.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-21.jpg)

  

  

  

■ KIZIL AKBABA

Griffon Vulture / Gyps fulvus

Büyük boylu bir akbabadır. Vücut örtüsünün büyük bir kısmını açık toprak kızılı ve siyah renk oluşturur. Açık renkli gövdesi, sırtı ve kanat örtüleri, siyah kanat ve kuyruk telekleri ile kontrast oluşturur. Uçuşta kanatları belirgin şekilde kavislidir. Kanat altı örtü teleklerinin ortasında açık renkli bir şerit görülebilir. Kuyruk oldukça küt ve kısadır. Genellikle 7 parmak teleği belirgin şekilde görülür. Dişi, erkek ve genç bireylerin vücut örtüleri birbirine benzer, ancak gencin vücut örtüsü daha kirli tonda görülür.

#### Erişkin

Kafasının tümü ve boynu beyaz renkli kısa tüylerle kaplıdır. Gözleri açık renklidir. Gaga üstü derisi mavimsi gri, gagası sarımsı gridir. Yakası beyaz renkli uzun tüylerden oluşur. Bacakları kirli gridir. Uçuş sırasında üstten bakıldığında sırtı, küçük ve orta kanat örtüleri açık toprak kızılı görülür. Büyük örtü tüyleri siyah ve dış kenarları açık renklidir. Uçma telekleri ve kuyruğu siyahtır. Alttan bakıldığında kanat altı örtü teleklerinin ortasında açık renkli dar bir şerit görülebilir. Göğsü ve karnı genç bireye göre daha kızıl renktedir.

#### Genç

Kafasının tümü ve boynu kirli beyaz renkli kısa tüylerle kaplıdır. Gözleri koyu renklidir. Gaga üstü derisi mavimsi gri, gagası kirli gridir. Yakası vücut tüylerine benzer kızıl renkli uzun tüylerden oluşur. Bacakları kirli gridir. Uçuş sırasında üstten bakıldığında sırtı, küçük ve orta kanat örtüleri toprak kızılı görülür. Büyük örtü tüyleri siyah ve dış kenarları çok silik açık renklidir; uçuş sırasında bu desenlenmeler seçilmez. Uçma telekleri ve kuyruğu siyahtır. Alttan bakıldığında kanat altı örtü teleklerinin ortasında yer alan açık renkli şeritler çoğunlukla erişkinlerden daha geniş görülür. Göğsü ve karnı erişkin bireye göre daha açık renklidir. 5-6 yıl içerisinde erişkin görünümüne ulaşır.

BOy Boyu: 93-110 cm

Kanat Açıklığı: 234-270 cm fKG Ağırlığı: 6000-10000 g ÇÜ Kuluçka Süresi: 50-55 gün

Q2D Yumurta Sayısı: 1 adet

#### Yaşam

Kayalık ve uçurumlu vadileri, yüksek dağ zirvelerini yaşam alanı olarak tercih eder. Kayalardaki çıkıntılarda koloniler halinde ürer. Yuvasını korunaklı, ulaşımı zor olan yüksek kayalıklara yapar. Leş ile beslenir. Leşi yeme sırası kara akbabadan sonradır. Çoğunlukla leşin iç organlarıyla beslenir. Bu yüzden kafa ve boyun tüyleri oldukça kısadır. Bu durum, leşin içerisine kafasını soktuğunda tüylerinin daha az kirlenmesini sağlar. Tek eşlidir. Çiftleşme kış aylarında gerçekleşir. Yavru yumurtadan çıktıktan ortalama 3 ay sonra bağımsızlığını kazanır. Türkiye’deki bireylerin önemli bir kısmı yerlidir ve yıl boyu görmek mümkündür. Ayrıca geçit tür olarak göç zamanında gözlemlenebilir. Zehirlenme, besin kıtlığı, rüzgar enerji santralleri ve elektrik çarpması türün karşılaştığı başlıca tehditlerdir.

![](/img/user/HTML import/Attachments/64ddf83a33da9-yirtici-kuslar-rehberi-22.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-23.jpg)

  

  

#### KÜÇÜK AKBABA

Egyptian Vulture / Neophron percnopterus

Türkiye’de yaşayan en küçük akbaba türüdür. Beyaz renkli tüyleri ve sarı yüzü ile kolaylıkla tanınır. Kafa yapısı küçük ve gagası sivridir. Kabarık kafa tüyleri göğsüne kadar uzanır ve kirli beyaz renklidir. Kuyruğu keskin hatlı kama şeklinde bir yapıya sahiptir. Kanatları uzun ve dikdörtgen şeklindedir. Dişi ve erkek bireylerin giysileri arasında belirgin bir fark yoktur. Genç ve erişkin bireylerin dış görünüşleri birbirinden farklıdır. Beslenirken alet kullanan nadir kuşlardan biridir.

#### Erişkin

İlk bakışta parlak sarı renkli yüz derisi ile dikkat çeker. Bu sarılık burun deliklerinin önüne kadar uzanır. Gaga ucu ve gözleri siyah; bacakları açık pembe   renklidir. Uçuş   sırasında   üstten

bakıldığında sırt, kanat üstü örtüleri ve kuyruk telekleri  beyaz görülür.  Siyah renkli  kanat

telekleri   üzerinde kol   teleklerine   doğru

yoğunlaşan beyaz boyuna çizgilenmeler bulunur.

Kanat üstü örtü tüylerinde ve boynunda kiremit kızılı tüyler vardır. Alttan bakıldığında kanat altı örtüleri, gövdesi ve kuyruğu beyaz; kanat telekleri siyah görülür. Boynu ve boğazı ise kirli beyaz bir görünüme sahiptir.

#### Genç

Genel görünümü karışık desenli kirli bir kahverengidir. Gaga ucu ve gözleri siyah; yüz derisi ve bacakları kirli gridir. Uçuş sırasında üstten bakıldığında kahverengi sırt ve kanat üstü örtülerinin üzerinde açık renkli desenlenmeler görülür. Koyu renkli kanat ve kuyruk telekleri üzerinde silik açık renkli boyuna çizgiler bulunur. Alttan bakıldığında tek düze koyu kahverengi görülür. Kanat altı örtülerinde enine açık renkli şeritler bulunabilir. Genç birey ortalama 5 yaşına geldiğinde erişkin görünümüne ulaşır.

Boyu: 54-70 cm

Kanat Açıklığı: 146-175 cm /KG\ Ağırlığı: 1600-2400 g

Kuluçka Süresi: 42 gün

Q2D Yumurta Sayısı: 1-3 adet

#### Yaşam

Düz, engebeli, açık ve kayalık arazilerde yaşar. Yuvalarını ulaşılması zor kayalıklara yapar. Besin aramak için her türlü açık arazileri, step, savana, nehir kumulları, kısa otların olduğu sulak açık bölgeleri, vadileri ve büyük çöplükleri kullanır. Leşçil bir tür olmasına rağmen yumurta ile de beslenir. Gagasıyla kavradığı taşları kullanarak yumurtaları kırar. Nadiren de olsa küçük memelileri avlar. Küçük bir tür olmasından dolayı kara akbaba ve kızıl akbabadan kalan leş artığı ile beslenir. Gagasının ince uzun olması sayesinde kemik aralarında kalan et parçalarını rahatlıkla koparabilir. Aynı zamanda bu gaga yapısı kemik kırıklarından içeri girip kemik iliğini yemesini kolaylaştırır. Çoğu zaman dişi ve erkek bireyler birlikte zaman geçirirler. Göç zamanı gruptaki birey sayısı genellikle 20-30 arasındadır. Türkiye’de özellikle iç bölgelerde yaz göçmeni olarak görülürken, kıyı şeridinde geçit türü olarak göç zamanı gözlemlenebilir. Hem üreme ve kışlama alanlarında hem de göç rotası üzerinde yaşadığı zehirlenme, elektrik çarpması ve ateşli silah yaralanması gibi tehditler türün popülasyonunu ciddi şekilde tehdit etmektedir.

![](/img/user/HTML import/Attachments/64ddf83a33da9-yirtici-kuslar-rehberi-24.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-25.jpg)

  
![](/img/user/HTML import/Attachments/64ddf83a33da9-yirtici-kuslar-rehberi-26.jpg)

■ AKKUYRUKLU KARTAL

White-tailed Eagle / Haliaeetus albicilla

Boyutu ve karakteristik duruşuyla dikkat çeken, hantal yapılı büyük bir yırtıcıdır. Güçlü ve iri bir gagası vardır. Bacakları sarıdır. Kanatları oldukça geniş ve uzundur. Uçuşta uzun boynu ve buna oranla kısa ve kama şeklindeki kuyruğuyla diğer yırtıcı türlerinden kolayca ayrılır. Kanat açıklığı bakımından Türkiye'de gözlemlenen en büyük kartal türüdür. Erişkin erkek ve dişi birey benzer dış görünüşe sahiptir. Genç birey erişkin bireylerden büyük farklılık gösterir.

#### Erişkin

Genel görünümü gümüşi kahverengi tonlarında ve alacalıdır. Gözlem sırasında çoğunlukla açık renkli görülür. Gözleri açık renklidir. Gaga üstü derisi ve gagası sarıdır. Uçuş sırasında üstten bakıldığında yaşı ilerledikçe daha da açık renkli bir görünüm kazanan kafası dikkat çeker. Sırtı ve kanat üstü örtüleri açık renkli ancak alacalı bir görünüme sahiptir. El örtüleri, kanat telekleri ve kuyruk sokumu kahverengimsi siyahtır. Alttan bakıldığında boğazı ve göğsü açık renklidir. Karnı, paçaları, kuyruk ve kanat altı örtüleri kahverengi, kanat telekleri ise grimsi siyahtır. Beyaz ve desensiz kuyruğu, her yönden bakıldığında hemen göze çarpar.

#### Genç

Oldukça koyu kahverengi tonlarında ve karışık desenli bir görünüme sahiptir. Gözleri koyu renklidir. Gaga üstü derisi grimsi sarı, gagası ise siyahtır. Uçuş sırasında üstten bakıldığında kafası vücuduna oranla daha koyu renkli görülür. Genel görünümü kahverengi siyah tonlarındadır. Sırtı, kanat üstü örtüleri ve kuyruk sokumu alacalı kahverengidir. El örtüleri ve kanat telekleri kahverengimsi siyahtır. Alttan bakıldığında boğazı ve göğsü koyu kahverengi, karnı ve paçaları ise daha açık renkli ve alacalıdır. Koyu kahverengi kanat altı örtüleri üzerinde açık renkli bir şerit bulunur. Kanat telekleri siyah renklidir. Parmak telekleri erişkinden daha uzun bir izlenim verir. Kuyruk telekleri kapalıyken çoğu zaman tekdüze kahverengi görülür. Ancak uçuşta merkezi açık, çerçevesi koyu bir görünümü vardır.

Boyu: 70-90 cm

Ka^Ot Kanat Açıklığı: 200-245 cm IKG\ Ağırlığı: 3500-7000 g

Kuluçka Süresi: 35-45 gün (0) Yumurta Sayısı: 3-5 adet

#### Yaşam

Çevresinde orman bulunan sulak alanlar ve deniz kıyılarında yaşar. Yuvasını ağaçların tepesine veya kayalıklara yapar. Diyetinin büyük bir kısmını balıklar oluşturur. Sakarmeke ve ördekler gibi çeşitli su kuşları besin tercihi arasında yer alır. Ayrıca leşlerle de beslenir. Çoğu zaman alçaktan suya yakın uçar. Uçuş sırasında çok hantaldır, bir gri balıkçıl gibi yavaş yavaş kanat çırpar. Türkiye genelinde özellikle sulak alanlar çevresinde yıl boyu gözlemlenebilir. Ayrıca göç sırasında geçit tür olarak, kış mevsiminde ise kış göçmeni olarak görülebilir. Sulak alanların kirlilik ve kuraklık gibi sebeplerle zarar görmesi türün yaşam alanını ve besin kaynaklarını tehdit etmektedir.

![](/img/user/HTML import/Attachments/64ddf83a33da9-yirtici-kuslar-rehberi-27.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-28.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-29.jpg)

  

  

#### BALIK KARTALI

' Osprey / Pandion haliaetus

Avlanmak için suya dalabilme yeteneğiyle dikkat çeken yırtıcı bir kuş türüdür. Kanat yapısı oldukça uzun ve incedir. Gaga üstü derisi mavimsi gri, gagası grimsi siyah renktedir. Gözleri sarı veya turuncumsu sarıdır. Bacakları mavimsi gridir. İlk bakışta gözden başlayarak enseye uzanan ve nihayetinde sırtı ile buluşan uzun ve kalın sürmesi dikkat çeker. Gençlerde daha silik olmakla beraber göğüsteki koyu renkli ve kırçıllı kolye hemen göze çarpar. Pençeleri avlarını daha iyi yakalayabilmek için özelleşmiştir. İhtiyacına göre 3 parmak önde biri geride veya dış parmağı arkaya alarak 2 önde 2 arkada olacak şekilde pençesini ayarlayabilir. Genel görünümü siyahımsı kahverengi ve beyazdır. Erişkin ve genç büyük oranda birbirine benzemekle beraber küçük farklılıklar vardır.

#### Erişkin

Uçuş sırasında üstten bakıldığında beyaz renkli kafası ve bantlı kuyruğu hariç tekdüze siyahımsı kahverengi bir görünüme sahiptir. Alttan bakıldığında tüm gövdesi, küçük ve orta kanat altı örtüleri beyaz görülür. El bileği lekesi ve büyük kanat altı örtüleri siyahtır. Kanat telekleri grimsi tonlarda ve sık şeritlerle kaplıdır. Parmak teleklerinin uçları kanat teleklerine göre daha koyu renklidir. Kuyruğu sık bantlarla kaplıdır. Kuyruk sonunda bulunan bant diğerlerinden belirgin şekilde daha kalındır.

#### Genç

Genel görünüm itibariyle erişkin bireye benzer. Uçuş sırasında üstten bakıldığında kafası seyrek kırçıllı beyaz renkli görülür. Sırtı ve kanat üstü örtüleri kahverengi üzerine açık renkli pullu bir görünüme sahiptir. Kanat telekleri tekdüze siyahtır. Alttan bakıldığında tüm gövdesi, küçük ve orta kanat altı örtüleri beyaz görülür. El bileği lekesi ve büyük kanat altı örtüleri siyahtır. Ancak büyük kanat altı örtülerindeki bu siyahlık erişkine oranla daha ince ve seyrektir. Beyaz renkli kanat altı örtü tüyleri üzerinde seyrek kızıllık bulunabilir. Kanat telekleri açık renklidir ve erişkine oranla daha sık şeritlerle kaplıdır. Parmak teleklerinin uçları kanat teleklerine göre daha koyu renkli görülür. Kuyruğu her yönden bakıldığında sık bantlarla kaplıdır. Erişkinde kuyruk sonunda bulunan kalın bant gençte bulunmaz.

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-30.jpg)

Boyu: 55-58 cm

Kanat Kanat Açıklığı: 127-174 cm fKG   Ağırlığı: 990-2050 g

Kuluçka Süresi: 26-28 gün (Q) Yumurta Sayısı: 2-3 adet

#### Yaşam

Çevresinde göl ve nehir gibi sulak alan barındıran ormanlık ve kayalık alanları tercih eder. Yuvasını ağaç tepelerine yapar. Diyetinin çok büyük bir bölümünü balıklar oluşturur. Ayrıca kurbağa, semender ve su yılanı gibi canlılarla da beslenir. Avını yakalamak için çoğu zaman suya ani dalışlar yapar. Karada çok nadir avlanır. Türkiye genelinde göç zamanı geçit tür olarak görülür. Ayrıca Ege ve Akdeniz kıyılarındaki bazı sulak alanlarda kışlayan küçük bir popülasyon da bulunur. Geçmişte yumurta ve yavru kaçakçılığına bağlı olarak bazı bölgelerde tükenme tehlikesi yaşamıştır. Günümüzde ise ateşli silah yaralanmaları ve zehirlenme türün karşılaştığı en önemli tehditlerdir.

![](/img/user/HTML import/Attachments/64ddf83a33da9-yirtici-kuslar-rehberi-31.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-32.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-33.jpg)

kırçıllı kolye

enseyle birleşen uzun sürme

erişkin

ihtiyacına göre

dış parmağını arkaya alarak 2 önde 2 arkada şeklinde kullanabilir

san gözler

uzun ve ince kanatlar

tekdüze sırt ve kanat üstü C (gençte pullu görünüm)

siyah renkli büyük kanat altı örtüleri

erişkin

(gençte bulunmaz)

\

kuyruk ucunda kalın bant

büyük

el bileği lekesi

  

EX EW CR EN VU

  

NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-34.jpg)

  

■ ŞAH KARTAL

Eastern Imperial Eagle / Aquila heliaca

İhtişamlı bir görünüme sahip, uzun ve geniş kanatlı, uzun kuyruklu, iri yapılı bir kartaldır. Gaga üstü derisi sarı, gagası grimsi siyahtır. Gözleri genel itibarıyla açık renklidir. Uzun ve geniş paçaları pençelere kadar uzanır. Pençeleri sarıdır. Kanatlarının köşeli bir görünümü vardır. Erişkin erkek ve dişi birey birbirine benzer, gençler ise erişkinlerden farklı bir görünüme sahiptir.

#### Erişkin

Genel görünümü kaya kartalına benzer ancak ondan biraz daha küçüktür. Açık sarı renkli kafa ve ensesi ile boyutları bireyden bireye değişkenlik gösteren beyaz omuz lekesi türün erişkin bireylerinin en önemli ayırt edici özelliğidir. Uçuş sırasında üstten bakıldığında tekdüze siyahımsı kahverengi görülür. Açık renkli kafası ve omuz lekesi hemen dikkat çeker. Alttan bakıldığında boğazı, göğsü, karnı ve kanat altı örtüleri desensiz koyu kahverengi görülür. Kanat altı örtüleri arasında düzensiz dağılmış beyaz renkli tüyler görülebilir. Kuyruk altı örtüleri turuncumsu açık renklidir. Parmak telekleri ve firar hattı, kanat teleklerine oranla daha koyudur. Kanat teleklerinde sık ve silik şeritler bulunur. Kuyruk her yönden bakıldığında beyaz üzerine sık siyah bantlarla kaplıdır; sonundaki bant diğerlerinden çok daha kalın ve belirgindir.

#### Genç

Genel itibarıyla bej üzerine koyu desenlerle kaplı bir görünümü vardır. Kanatlar kapalıyken üzerinde beyaz renkli düzensiz iki çizgi görülür. Erişkine kıyasla kanatlarının daha kavisli bir görüntüsü vardır. Uçuş sırasında üstten bakıldığında kafa, sırt ve kanat üstü örtüleri bej üzerine koyu boyuna desenlerle kaplıdır. El bileği ve kanat telekleri siyahtır. El teleklerinin iç kısmı daha silik olacak şekilde, büyük kanat üstü örtülerinin uçları ve firar hattı beyazdır. Kuyruk sokumu açık renklidir. Alttan bakıldığında tüm gövdesi ve kanat altı örtüleri bej üzerine koyu desenli görülür ve kanat telekleri siyahtır. Beyaz renkli firar hattı ve el teleklerinin açık renkli iç kısmı hemen dikkat çeker. Kuyruk, her yönden bakıldığında siyahtır ve kuyruk ucunda beyaz renkli ince bir bant bulunur.

Boyu: 72-84 cm

Kanat Kanat Açıklığı: 180-215 cm fKG Ağırlığı: 2450-4530 g

ÇP Kuluçka Süresi: 43 gün (Q) Yumurta Sayısı: 2 adet

#### Yaşam

Orman ile bozkırın birleştiği alanları, tarım arazilerini, çevresinde ağaçlık alanlar bulunan meraları yaşam alanı olarak tercih eder. Yuvasını çevresini rahatlıkla görebileceği ve etrafındaki ağaçların yuvasının önünü kapatmadığı yüksek ağaçlara veya elektrik direklerine kurar. Diyeti oldukça çeşitlidir. Gelengi, kirpi gibi küçük ve orta boydaki memelileri, güvercin, üveyik gibi kuşları ve kaplumbağa, kertenkele gibi çeşitli sürüngenleri avlar. Ayrıca leş ile de beslenir. Türkiye’de önemli sayıda yerli bir popülasyon vardır. Trakya ve İç Anadolu’da yıl boyu gözlemlemek mümkündür. Kış göçmeni olarak ve geçit sırasında gözlemlenebilir. Türün Avrupa popülasyonu artış trendinde olsa da küresel ölçekte “hassas (VU)” olarak değerlendirilmekte ve azalış göstermektedir. Habitat kaybı, elektrik çarpması, zehirlenme ve yavru kaçakçılığı türün karşılaştığı başlıca tehditlerdir.

![](/img/user/HTML import/Attachments/64ddf83a33da9-yirtici-kuslar-rehberi-35.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-36.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-37.jpg)

  

  

  

■ KAYA KARTALI

Golden Eagle / Aquila chrysaetos

İri yapısı, uzun kanatları ve kuyruğuyla görkemli görünüme sahip büyük bir kartaldır. Gaga üstü derisi sarı, gagası grimsi siyah renktedir. Oldukça güçlü ve iri bir gagaya sahiptir. Gözleri koyu renklidir. Bacak tüyleri pençelere kadar uzanır. Pençeleri sarı renklidir. Kanatlarının kavisli bir görünümü vardır. Gövdesine oranla oldukça uzun kuyruğu uçuşta dikkat çeker. Erişkin erkek ve dişi birey birbirine benzer, gençler ise erişkinlerden farklı bir görünüme sahiptir.

#### Erişkin

Genel görünümü kahverengi tonlarında ve alacalıdır. Altın sarısı renkteki kafası ve ensesi belirgindir. Uçuş sırasında üstten bakıldığında koyu bir renk hakimdir ancak kafası ve büyük kanat üstü örtüleri açık renkli görülür. Alttan bakıldığında tekdüze koyu kahverengi görünümü vardır. Kanat telekleri koyu renklidir ve sık şeritlerle kaplıdır; iç kısmı ise firar hattı ve parmak teleklerine oranla daha açık renklidir. Kuyruk altı örtüleri turuncumsu sarıdır. Kuyruk, her yönden bakıldığında kirli beyaz üzerine sık ve silik siyah bantlarla kaplıdır. Sonundaki bant, diğerlerinden keskin bir ayrımı olmayacak şekilde çok daha kalın görünür.

#### Genç

Koyu kahverengi bir görünüme sahiptir. Erişkinde olduğu gibi açık renkli kafa ve ensesi dikkat çeker ancak daha turuncumsu tonlardadır. Uçuş sırasında üstten bakıldığında sırtı ve kanat üstü örtüleri koyu kahverengi görülür. Kanat telekleri siyah ve desensizdir. El teleklerinin dibi ve el bileğinde iki küçük beyaz leke vardır. Kafası ve ensesi açık renklidir. Alttan bakıldığında gövdesi ve kanat altı örtüleri koyu kahverengi, kanat telekleri ise siyahtır. Kanattaki büyük ve beyaz lekeler hemen göze çarpar. Kuyruk altı örtüleri turuncumsu sarıdır. Kuyruk her yönden bakıldığında desensiz ve beyaz görülür; kuyruk sonunda kalın siyah bir bant bulunur.

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-38.jpg)

Boyu: 94-125 cm

Kanat Kanat Açıklığı: 231-283 cm (KG Ağırlığı: 4500-7100 g

Cp Kuluçka Süresi: 55-57 gün (Q) Yumurta Sayısı: 1-2 adet

#### Yaşam

Sıklıkla yüksek rakımlı bölgelerdeki kayalıklarda ve dağ yamaçlarında yaşar. Yuvasını ulaşılması güç kaya oyuklarına yapar. Nadiren alçak rakımlı bölgelerdeki ormanları yaşam alanı olarak kullanır. Diyetinin önemli bir kısmını memeli hayvanlar oluşturur. Tavşan, gelengi, sincap, tilki ve yaban keçisi yavrusu gibi çok çeşitli boyutlarda memeli hayvanları avlar. Ayrıca kuşlar, sürüngenler ve nadiren de olsa amfibiler, balıklar ve leşlerle beslenir. Türkiye’nin birçok bölgesinde yerleşik bir tür olarak yıl boyu görmek mümkündür. Yaygın bir kartal türü olmasına rağmen, insan kaynaklı bir çok tehditle de karşı karşıyadır. Ateşli silah yaralanmaları, elektrik çarpması, zehirlenme, rüzgar türbinleriyle çarpışma, habitat kaybı ve insan baskısı türün karşılaştığı başlıca tehditlerdir.

![](/img/user/HTML import/Attachments/64ddf83a33da9-yirtici-kuslar-rehberi-39.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-40.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-41.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-42.jpg)

  

■ BOZKIR KARTALI

Steppe Eagle / Aquila nipalensis

Kanatları uzun ve geniş, kuyruğu uzun iri yapılı bir kartaldır. Gaga üstü derisi sarı, gagası grimsi siyahtır. Gözleri genel itibarıyla koyu renklidir. Bacak tüyleri pençelere kadar uzanır. Pençeler sarıdır. Firar hattı diğer kartal türlerinden daha kavislidir. Uçuş sırasında 7 adet parmak teleğinin belirgin olarak görülmesi ile küçük orman kartalından ayırt edilebilir. Erişkin erkek ve dişi birey birbirine benzer, gençler ise erişkinlerden farklı bir görünüme sahiptir.

#### Erişkin

Genel görünümü oldukça koyu kahverengidir. Bazı bireylerde ensede turuncu tonlarda açık renkli bir leke, bazı bireylerde ise beyaz renkli kuyruk sokumu bulunur. Uçuş sırasında üstten bakıldığında tekdüze koyu kahverengi görülür. Bazı bireylerde kanat üstü örtüleri daha açık renkli sarımsı tonlarda görülebilir. Kanat telekleri, örtü tüylerine göre daha koyu siyaha yakın bir renktedir ve üzerinde enine şeritler bulunur. El teleklerinin dip kısmı beyaz renklidir. Alttan bakıldığında göğsü ve karnı oldukça koyu renklidir. Boğazı ve kuyruk altı örtüleri gövdesine oranla daha açık renkli görülür. Kanat altı örtüleri koyu kahverengidir. El bileği lekesi belirgin şekilde siyah renklidir. Kanat telekleri koyu tonlardadır ve üzerinde sık şeritler bulunur. Parmak teleklerinin uç kısmı ve firar hattı siyah renklidir. Kuyruk her yönden bakıldığında grimsi siyah bir görünüme sahiptir ve üzerinde silik bantlar bulunur; sonundaki bant diğerlerinden daha kalın ve belirgindir.

#### Genç

Erişkine oranla açık kahverengi tonlara sahiptir. Kanatlar kapalıyken üzerinde beyaz renkli iki paralel çizgi oluşur. Uçuş sırasında üstten bakıldığında kafa, sırt ve kanat üstü örtüleri kahverengi görülür. El bileği ve kanat telekleri siyahtır. El teleklerinin dip kısmı, büyük kanat üstü örtülerinin uçları ve firar hattı beyazdır. Kuyruk sokumu açık renklidir. Alttan bakıldığında tüm gövdesi ve kanat altı örtüleri kahverengidir ve kanat telekleri siyahtır. Büyük kanat altı örtülerinin beyaz uçlarının oluşturduğu kalın şerit ve beyaz renkli firar hattı hemen dikkat çeker. Kuyruk her yönden bakıldığında siyaha yakın koyu bir görünümdedir ve sık bantlarla kaplıdır. Kuyruk ucunda beyaz renkli ince bir bant bulunur.

BOy Boyu: 60-81 cm

Kanat Açıklığı: 165-214 cm

KG\ Ağırlığı: 2000-4900 g

Kuluçka Süresi: 55-57 gün 02D Yumurta Sayısı: 1-3 adet

#### Yaşam

Ağaçsız açık arazilerde, kurak ve çalılık bozkırlarda yaşar. Yuvasını çoğunlukla yere kurmayı tercih eder ancak nadiren de olsa ağaçlara kurabilir. Diyetini kemirgenler gibi orta ve küçük boylu memeliler ve kuşlar oluşturur. Ayrıca leşler ve çöplerle de beslenir. Türkiye’nin büyük bir bölümünde göç sırasında geçit yaparken görülür. Tuz Gölü çevresinde çok az sayıda yaz göçmeni olarak gözlemlemek mümkündür. Türün üreyen popülasyonunun önemli bir kısmı Kazakistan’da bulunur. Türkiye’deki popülasyon, Avrupa ölçeğinde öneme sahiptir. Yaşam alanlarındaki yoğun tarımsal faaliyetler, elektrik çarpması, zehirlenme, yavru kaçakçılığı ile tarım ve veteriner ilaçları türün karşılaştığı başlıca tehditlerdir.

![](/img/user/HTML import/Attachments/64ddf83a33da9-yirtici-kuslar-rehberi-43.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-44.jpg)

  

EX

  

EW

  

CR

  

EN VU NT LC

  

Kritik

  

![](/img/user/HTML import/Attachments/64ddf83a33da9-yirtici-kuslar-rehberi-45.jpg)

  

#### KÜÇÜK ORMAN KARTALI

Lesser Spotted Eagle / Clanga pomarina

Kahverengi tonlarında ve büyük orman kartalına büyük benzerlik gösteren, nispeten daha küçük bir kartal türüdür. Gaga üstü derisi sarı, gagası grimsi siyahtır. Küçük bir gaga yapısı vardır. Paçaları dardır ve bacak tüyleri pençelere kadar uzanır. Pençeleri sarıdır. Kanatları dar ve kuyruğu kısadır. Uçuş sırasında belirgin 6 adet parmak teleği, el bileği çevresinde yer alan iki beyaz küçük leke ve kanat altı örtülerinin kanat teleklerinden daha açık renkte olması ile büyük orman kartalından ayrılır. Erişkin erkek ve dişi birey birbirine benzer, gençler ise erişkinlerden farklı bir görünüme sahiptir.

#### Erişkin

Tüm gövdesi tekdüze kahverengi ve desensizdir. Ancak gence oranla daha açık tonlardadır. Gözleri açık renklidir. Uçuş sırasında üstten bakıldığında açık renkli kuyruk sokumu hariç koyu renkli görülür. Kafası, sırtı ve kanat üstü örtüleri nispeten daha açık renklidir. El teleklerinin dibinde belirgin beyaz bir leke vardır. Alttan bakıldığında kanat telekleri siyah bir görünüme sahiptir. Gövdesi ve kanat altı örtüleri tekdüze kahverengidir ve kanat teleklerinden çok daha açık renkli görülür. El bileğinin çevresindeki virgül şeklinde çift beyaz leke dikkat çeker. Kuyruk telekleri her yönden bakıldığında desensiz ve tekdüze siyahtır.

#### Genç

Büyük orman kartalının genciyle büyük benzerlik gösterir. Daha açık renkli vücut örtüsü ve daha az miktardaki benekleriyle ondan ayrılır. Ensesinde açık renkli küçük bir leke bulunabilir. Kanatlar kapalıyken üzerinde beyaz renkli paralel çizgiler belirir. Gözleri koyu renklidir. Uçuş sırasında üstten bakıldığında kafa, sırt ve kanat üstü örtüleri açık kahverengi görülür. Büyük kanat üstü örtülerindeki beyaz benekler belirgin bir şerit görünümü oluşturur. Beyaz renkli firar hattı ve el teleklerinin dibi, siyah renkli kanat telekleriyle kontrast oluşturur. Kuyruk sokumundaki beyazlık dikkat çeker. Alttan bakıldığında kanat telekleri siyah bir görünüme sahiptir. Gövdesi ve kanat altı örtüleri tek düze kahverengidir ve kanat teleklerinden çok daha açık renkli görülür. El bileğinin çevresindeki virgül şeklinde çift beyaz leke ve beyaz firar hattı belirgindir. Kuyruk altı örtüleri sarımsıdır. Kuyruk telekleri her yönden bakıldığında desensiz ve tekdüze siyahtır; kuyruk ucunda ince beyaz bir bant bulunur.

Boyu: 55-67 cm

Kâinat Kanat Açıklığı: 146-168 cm Kg~ Ağırlığı: 1000-2200 g

Kuluçka Süresi: 36-41 gün (Q) Yumurta Sayısı: 1-3 adet

#### Yaşam

Sulak alanlar çevresindeki ormanlık alanlarda ve açık çayırlıklarda yaşar. Yuvasını ormanlık alanlar içerisindeki ağaçlara yapar. Diyetini kemirgenler gibi küçük memeliler, küçük kuşlar, sürüngenler, amfibiler ve böcekler oluşturur. Türkiye genelinde göç sırasında geçit tür olarak ve yaz aylarında yaz göçmeni olarak görmek mümkündür. Her yıl İstanbul Boğazı üzerinden binlercesi göç eder. Habitat kayıpları ve özellikle göç sırasında karşılaştığı ateşli silah yaralanmaları türün karşılaştığı en önemli sorunlardır.

![](/img/user/HTML import/Attachments/64ddf83a33da9-yirtici-kuslar-rehberi-46.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-47.jpg)

  
![](/img/user/HTML import/Attachments/64ddf83a33da9-yirtici-kuslar-rehberi-48.jpg)

dar uzun paçalar

açık renkli kanat altı örtüleri

EX EW CR EN VU NT

Düşük Riskli

erişkin

açık renkli gözler

küçük gaga

beyaz firar hattı ve kuyruk ucu

belirgin 6 parmak teleği

koyu renkli gözler

genç

beyaz renkli iki paralel çizgi görünümü

her yaşta virgül şeklinde---_

çift beyaz leke

genç

bazı gençlerde açık renkli küçük leke

ILCI

■ BÜYÜK ORMAN KARTALI

Greater Spotted Eagle / Clanga clanga

Koyu renkli bir görünüme sahip iri bir kartal türüdür. Gaga üstü derisi sarı, gagası grimsi siyahtır. Gagası diğer kartallara oranla daha ince bir yapıya sahiptir. Gözleri koyu renklidir. Paçaları geniştir ve bacak tüyleri pençelere kadar uzanır. Pençeleri sarıdır. Kanatları oldukça geniştir ve kuyruğu kısadır. Bu özelliğinden dolayı uçuş sırasında ak kuyruklu kartalı anımsatır ancak boynu daha kısadır. Genel görünüş itibarıyla küçük orman kartalı ile büyük benzerlik gösterir. Uçuş sırasında belirgin 7 adet parmak teleği, el bileği çevresinde yer alan beyaz renkli küçük bir leke ve kanat altı örtülerinin kanat teleklerinden daha koyu renkte olması ile küçük orman kartalından ayrılır. Erişkin erkek ve dişi birey birbirine benzer, gençler ise erişkinlerden farklı bir görünüme sahiptir.

#### Erişkin

Tüm gövdesi tekdüze koyu kahverengi ve desensizdir. Uçuş sırasında üstten bakıldığında açık renkli kuyruk sokumu hariç koyu renkli görülür. Kafa, sırt ve kanat üstü örtüleri nispeten daha açık renklidir. El teleklerinin dibinde belli belirsiz beyaz bir leke vardır. Alttan bakıldığında kanat telekleri siyah bir görünüme sahiptir. Gövdesi ve kanat altı örtüleri tekdüze koyu kahverengidir ve kanat teleklerinden çok daha koyu renkli görülür. El bileğinin çevresinde virgül şeklinde tek bir beyaz leke dikkat çeker. Kuyruk telekleri her yönden bakıldığında desensiz ve tekdüze siyahtır.

#### Genç

Küçük orman kartalının genciyle büyük benzerlik gösterir. Siyaha yakın olan daha koyu vücut örtüsü ve daha yoğun benekleriyle ondan ayrılır. Kanatlar kapalıyken üzerinde beyaz renkli paralel çizgiler belirir. Uçuş sırasında üstten bakıldığında kafa, sırt ve kanat üstü örtüleri koyu kahverengi görülür. Büyük kanat üstü örtülerindeki beyaz benekler iki paralel şerit görünümü kazandırır. Beyaz renkli firar hattı ve el teleklerinin dibi, siyah renkli kanat telekleriyle kontrast oluşturur. Kuyruk sokumundaki beyazlık dikkat çeker. Alttan bakıldığında kanat telekleri grimsi siyah bir görünüme sahiptir. Gövdesi ve kanat altı örtüleri tek düze koyu kahverengidir ve kanat teleklerinden çok daha koyu renkli görülür. El bileğinin çevresindeki virgül şeklinde tek bir beyaz leke ve beyaz firar hattı belirgindir. Kuyruk altı örtüleri turuncumsu sarıdır. Kuyruk telekleri her yönden bakıldığında desensiz ve tekdüze siyahtır; kuyruk ucunda ince beyaz bir bant bulunur.

Boyu: 59-71 cm

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-49.jpg)

Kanat Açıklığı: 155-180 cm

KG\ Ağırlığı: 1500-2500 g

Kuluçka Süresi: 36-40 gün (0) Yumurta Sayısı: 2 adet

#### Yaşam

Çoğunlukla sulak alanları tercih eder. Yuvasını göl, nehir ve dere çevresindeki ormanlık alanlarda kurar. Kemirgenler gibi küçük memeliler, kuşlar, sürüngenler, amfibiler ve böcekler diyetinde yer alır. Ayrıca leşlerle de beslenir. Türkiye’de çok büyük oranda göç döneminde geçit tür olarak gözlemlenir. Daha az sayıda birey, sulak alanlar çevresinde kışlar. Ormansızlaşma ve sulak alanların kurutulması türün yaşam alanlarını tehdit etmektedir. Ayrıca elektrik çarpması, ateşli silah yaralanması ve zehirlenme de türün karşılaştığı tehditler arasında yer alır.

![](/img/user/HTML import/Attachments/64ddf83a33da9-yirtici-kuslar-rehberi-50.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-51.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-52.jpg)

  

  

■ YILAN KARTALI

Short-toed Snake Eagle / Circaetus gallicus

Uzun ve geniş kanatları, iri kafası ve açık renkli vücut örtüsüyle dikkat çeken bir kartaldır. Gaga üstü derisi mavimsi gri, gagası siyahtır. Gözleri turuncumsu sarı renktedir. Bacak ve pençeleri mavimsi gridir. Kuyruğu küttür. El bileğinde belirgin bir leke olmayışıyla, balık kartalı ve açık renkli vücut örtüsüne sahip şahinlerden rahatlıkla ayrılabilir. Erişkin erkek ve dişi birey birbirine benzer, gençler ise erişkinlerden farklı bir görünüme sahiptir.

#### Erişkin

Konar haldeyken kafası vücuduna oranla oldukça büyük görülür. Önden bakıldığında gözleri bir baykuşu anımsatır. Uçuş sırasında üstten bakıldığında tekdüze kahverengi bir görünümü vardır. Ensesi ve sırtı koyu kahverengi, kanat telekleri ise siyahtır. Kanat üstü örtüleri nispeten daha açık renkli görülür. Beyaz kuyruk sokumu dikkat çeker. Kuyruğu açık kahverengi üzerine 3-4 adet koyu bantlarla kaplıdır. Kuyruk sonundaki bant daha kalındır. Alttan bakıldığında koyu kahverengi kafası ve boğazı hemen göze çarpar. Göğsü, karnı ve kanat altı örtüleri beyaz üzerine sık koyu kahverengi beneklerle kaplıdır. Beyaz kanat telekleri üzerinde koyu renkli şeritler bulunur. Parmak teleklerinin uçları ve firar hattı siyah renklidir ancak nispeten siliktir. Beyaz kuyruk telekleri üzerinde 3-4 koyu bant bulunur. Kuyruk sonundaki bant diğerlerinden daha kalındır.

#### Genç

Erişkin bireyle büyük benzerlik gösterir ancak daha açık renkli bir vücut örtüsüne sahiptir. Uçuş sırasında üstten bakıldığında tekdüze kahverengi bir görünümü vardır. Ensesi, sırtı ve kanat üstü örtüleri açık kahverengi, kanat telekleri ise siyahtır. Siyah renkli büyük kanat üstü örtülerinin

  

uçları açık renklidir. Bu durum kanatta ince bir şerit görünümü kazanır. Kuyruğu kirli krem rengi üzerine 3-4 adet koyu bantla kaplıdır. Kuyruk sonundaki bant daha kalındır. Alttan bakıldığında erişkine oranla daha silik kahverengi kafası ve boğazı hemen göze çarpar. Bazı bireylerde boğaz tamamen beyaz, kafa üstü ise turuncumsu kahverengidir. Göğsü, karnı ve kanat altı örtüleri beyaz üzerine seyrek kahverengi beneklerle kaplıdır. Beyaz kanat telekleri üzerinde silik şeritler bulunur. Parmak teleklerinin uçları siyah renklidir ancak nispeten siliktir. Beyaz kuyruk telekleri üzerinde 3-4 silik bant bulunur. Kuyruk sonundaki bant diğerlerinden daha kalındır.

  

Boyu: 62- 70 cm

  

Kanat Açıklığı: 166-168 cm

  

KG\ Ağırlığı: 1200-2300 g

£Ş Kuluçka Süresi: 45-47 gün

  

(Q) Yumurta Sayısı: 1-2 adet

  

#### Yaşam

Açık arazilerde, kayalık ve az ağaçlı seyrek ormanlarda yaşar. Yaşam alanı olarak kurak alanları tercih eder. Yuvasını ağaçların üzerine yapar. Diyetinin önemli bir kısmını yılanlar oluşturur. Ayrıca diğer sürüngenler, kurbağalar, küçük kemirgenler ve kuşlarla da beslenir. Avlanırken sıkça havada asılı kalır. Türkiye genelinde yaz aylarında yaz göçmeni olarak gözlemlenir. Göç zamanında geçit tür olarak da görmek mümkündür. Yoğun tarımsal faaliyetler ve artan şehirleşmeye bağlı olarak ortaya çıkan habitat parçalanması ile uygun ve yeterli besine ulaşamama türü olumsuz etkilemektedir. Ayrıca orman yangınları, elektrik çarpması ve ateşli silah yaralanmaları türün karşılaştığı tehditler arasında yer alır.

  

![](/img/user/HTML import/Attachments/64ddf83a33da9-yirtici-kuslar-rehberi-53.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-54.jpg)

  
![](/img/user/HTML import/Attachments/64ddf83a33da9-yirtici-kuslar-rehberi-55.jpg)

#### KÜÇÜK KARTAL

Booted Eagle / Hieraaetus pennatus

Türkiye’de gözlemlenen en küçük kartal türüdür. Kanatları kısa ve köşeli, kuyruğu ise uzun ve küttür. Kanat ve kuyruk teleklerinde enine çizgilenmeler vardır. Gaga üstü derisi sarı, gagası grimsi siyahtır. Gözleri açık renklidir. Bacak tüyleri pençelere kadar uzanır. Pençeler sarı renklidir. Erişkin erkek, dişi ve genç bireyler görünüş olarak birbirine benzer. Vücut örtüsü açık, koyu ve kızıl olmak üzere üç farklı renk tonunda olabilir. Koyu ve kızıl örtü birbirine çok benzer, açık örtü ise belirgin ölçüde farklılık gösterir.

#### Açık Vücut Örtüsü

Kafa, ense ve yanaklar açık kahverengi ve silik çizgilidir. Uçuş sırasında üstten bakıldığında sırt ve kanat üstü örtüleri kahverengidir. Kanat üstü örtülerindeki açık renkli geniş bir şerit ve beyaz omuz lekeleri göze çarpar. Kuyruğu tekdüze kahverengi ve desensizdir, kuyruk sokumunda beyaz bir leke bulunur. Kanat telekleri siyahtır. Alttan bakıldığında boğazı, göğsü, karnı, kanat ve kuyruk altı örtüleri beyazımsı krem rengidir. Kanat altı örtü tüylerinde koyu kızıl ve siyah renkli az sayıda benekler vardır. Göğüste boyuna uzanan seyrek çizgiler bulunur. Kanat telekleri siyah renklidir ve gövde ile kontrast oluşturur ancak daha açık renkli iç el telekleri göze çarpar. Kuyruk telekleri grimsi siyahtır ve üzerinde silik bantlar yer alır.

#### Koyu ve Kızıl Vücut Örtüsü

Büyük oranda birbirine benzer. Kafa, ense ve yanaklar koyu kahverengi kızıl tonlarda ve çizgilidir. Uçuş sırasında üstten bakıldığında açık vücut örtüsüne büyük özellikler gösterir, ancak daha koyu tonlarda olabilir. Alttan bakıldığında boğazı, göğsü, karnı ve kanat altı örtüleri kızılımsı ya da koyu kahverengidir. Siyah renkli büyük kanat altı örtüleri belirgin bir şerit oluşturur.

Göğüste boyuna uzanan silik ve seyrek çizgiler bulunur. Siyah parmak telekleri, grimsi siyah renkteki kanat teleklerinden daha belirgindir. Açık renkli iç el telekleri göze çarpar. Kuyruk telekleri grimsi siyahtır ve üzerinde silik bantlar bulunur. Bu iki vücut örtüsü kara çaylak ve saz delicesi ile karıştırılabilir. Uçuş sırasında saz delicesinden kanat altındaki koyu bant ve köşeli kuyruk yapısı ile ayrılır. Kara çaylaktan ise omuzlarındaki beyaz leke, daha dikdörtgen kanat yapısı ve daha kısa kuyruğu ile ayrılabilir.

Boyu: 42-51 cm

Kanat Açıklığı: 113-138 cm (KG\ Ağırlığı: 510-1250 g

CP Kuluçka Süresi: 30-35 gün (0) Yumurta Sayısı: 1-2 adet

#### Yaşam

Açık ormanlık alanları, tarım arazilerini, yüksek rakımlardaki ormanları ve kayalıkları yaşam alanı olarak tercih eder. Yuvasını kayalıklara ve ağaçlara kurar. Diyetinin önemli bir bölümünü küçük kuşlar oluşturur. Ayrıca küçük ve orta boydaki memeliler ve sürüngenlerle de beslenir. Türkiye genelinde çoğunlukla yaz aylarında yaz göçmeni olarak görülür. Ayrıca göç zamanında geçit tür olarak da gözlemlemek mümkündür. Yoğun ormancılık faaliyetleri, arazi kullanımının artışı, elektrik çarpması ve ateşli silah yaralanmaları türün karşılaştığı en önemli tehditlerdir.

![](/img/user/HTML import/Attachments/64ddf83a33da9-yirtici-kuslar-rehberi-56.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-57.jpg)

  

  

■ TAVŞANCIL

Bonelli’s Eagle / Aquila fasciata

Açık renkli vücut örtüsüyle dikkat çeken iri bir kartaldır. Kanatları ve kuyruğu uzundur. Kanat yapısı geniş, kuyruk yapısı ise köşelidir. Gaga üstü derisi sarı, gagası grimsi siyah renktedir. Gözleri açık renklidir. Bacakları ince ve uzundur. Bacak tüyleri pençelere kadar uzanır. Pençeleri sarıdır. Küçük kafa yapısı, uzun kuyruğu ve uçuş tarzıyla iri bir arı şahinini anımsatır. Erişkin erkek ve dişi birey birbirine benzer, gençler ise erişkinlerden farklı bir görünüme sahiptir.

#### Erişkin

Kafa, ense ve yanaklar kahverengidir. Çok ince ve silik beyaz bir kaşı vardır. Uçuş sırasında üstten bakıldığında tekdüze koyu kahverengi görülür. Sırtı ile ensesi arasındaki beyaz leke hemen göze çarpar. Kanat üstü örtüleri nispeten daha açık renklidir. Alttan bakıldığında boğazı, göğsü ve karnı beyaz üzerine boyuna koyu çizgilerle kaplıdır. Paçalarının yanları koyu kahverengi, kuyruk altı örtüleri ise kalın enine çizgilidir. Küçük ve orta kanat altı örtüleri beyaz ve çizgili; el bileği lekesi ve büyük kanat altı örtüleri ise siyah renklidir. Kanat telekleri grimsi siyah olmakla birlikte, siyah parmak telekleri ve firar hattı dikkat çeker. Kuyruk, her yönden bakıldığında kirli beyaz üzerine sık siyah bantlarla kaplıdır; sonundaki bant diğerlerinden çok daha kalın ve belirgindir.

#### Genç

Kafa, ense ve yanaklar kızılımsı kahverengidir. Uçuş sırasında üstten bakıldığında tekdüze kahverengi bir görünümü vardır. Kanat üstü örtüleri nispeten daha açık, kol telekleri ve sırtı daha koyu renklidir. Alttan bakıldığında boğazı, göğsü, karnı, kanat ve kuyruk altı örtüleri kızılımsı kahverengidir. El bileğinin çevresi siyah renktedir. Grimsi siyah kanat telekleri enine sık şeritlerle

  

kaplıdır. Siyah parmak telekleri göze çarpar. Kuyruk, her yönden bakıldığında grimsi siyah üzerine sık siyah bantlarla kaplıdır.

  

Boyu: 55-67 cm

  

Kanat Kanat Açıklığı: 143-176 cm İ<g\ Ağırlığı: 1400-3025 g £& Kuluçka Süresi: 42-44 gün

  

Q2D Yumurta Sayısı: 1-2 adet

  

#### Yaşam

Dağlık, kayalık ve ormanlık alanları tercih eder. Yuvasını genellikle ulaşılması güç kayalıklara kurar. Diyetini tahtalı ve keklik gibi orta boydaki kuşlar ve orta boy memeliler oluşturur. Nadiren de olsa sürüngenlerle beslenir. Özellikle Ege Denizi kıyılarında ve irili ufaklı birçok adada dağılım gösterir. Yerli bir türdür. Türkiye’nin güney bölgelerinde yıl boyu gözlemlemek mümkündür. İnsan kaynaklı birçok tehditle karşı karşıyadır. Elektrik çarpması, ateşli silah yaralanmaları ve habitat kayıpları bu tehditlerin başında gelir. Ayrıca yerel ölçekte yeterli besin bulamamasına bağlı olarak üreme başarısında düşüş yaşadığı bilinmektedir.

  

![](/img/user/HTML import/Attachments/64ddf83a33da9-yirtici-kuslar-rehberi-58.jpg)

  
![](/img/user/HTML import/Attachments/64ddf83a33da9-yirtici-kuslar-rehberi-59.jpg)

#### KIZIL ÇAYLAK

Red Kite / Milvus milvus

Kara çaylaktan daha iri, uzun ve geniş kanatlı orta boy bir yırtıcıdır. Gaga üstü derisi sarı, gagası grimsi siyah renktedir. Bacakları sarıdır. Vücut örtüsü çoğunlukla kızıl ve kahverengi tonlardadır. Kara çaylak ile büyük benzerlik gösterir. Ancak uçuş sırasında belirgin 5 adet parmak teleği ve oldukça derin kuyruk çatalıyla farklılaşır. Kuyruktaki çatal, kuyruğu kapalıyken daha belirgindir; kuyruğunu açtığında bu çatallık azalır. Erişkin ve gençler büyük oranda birbirine benzemekle birlikte aralarında küçük farklılıklar vardır.

#### Erişkin

Genel itibarıyla kızıl ve desenli bir görünümü vardır. Gözleri açık renklidir. Uçuş sırasında üstten bakıldığında kafası oldukça açık renkli görülür. Sırtı ve kanat üstü örtüleri kızıl üzerine siyah desenlerle kaplıdır. Kanat telekleri desensiz ve siyah renklidir. Kuyruğu parlak kızıl renklidir ve kuyruk sonuna doğru silik bantlar bulunur. Alttan bakıldığında gövdesi ve kanat altı örtülerinde parlak kızıl üzerine koyu çizgiler görünür. Parmak ve kol telekleri siyahtır; el teleklerinin açık renkli iç bölümü hemen dikkat çeker. Açık renkli kuyrukta bulunan silik bantlar kuyruk sonuna doğru kalınlaşır.

#### Genç

Yetişkine oranla daha açık renkli bir görünümü vardır. Gözleri daha koyu renklidir. Uçuş sırasında üstten bakıldığında kızıl tonlarında pullu bir görünüme sahiptir. Bu pullanma kanat üstü örtülerinde daha yoğundur. Büyük örtü tüylerinin ucu açık renklidir; bu sayede uçuş sırasında kanat üstünde açık renkli bir şerit görülür. Kanat telekleri vücudun geri kalanına oranla daha siyah renklidir. Kuyruk kızıl renklidir ve silik bantlar bulunur. Alttan bakıldığında göğsü, karnı ve kanat altı örtüleri kızılımsı kahverengi üzerine koyu çizgilidir. El bileği ve büyük kanat altı örtüleri koyu renklidir. Açık renk el teleklerinin iç kısmı, kanadın bütünüyle kontrast oluşturur. Kanat ve kuyruk teleklerinde silik enine bantlar vardır. Erişkine oranla kuyruk altı örtüleri daha açık renklidir.

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-60.jpg)

Boyu: 60-72 cm

Kanat Açıklığı: 143-171 cm f^G Ağırlığı: 757-1600 g

Kuluçka Süresi: 28-30 gün

Q2D Yumurta Sayısı: 2-3 adet

#### Yaşam

Tarlalarla bölünmüş açık ağaçlıklı arazileri ve orman kenarlarındaki seyrek ağaçlıkları yaşam alanı olarak tercih eder. Diyetini çoğunlukla küçük memeliler, kuşlar, sürüngenler, balıklar ve omurgasız hayvanlar oluşturur. Ayrıca mezbaha atıkları ve çöplerle de beslenir. Türkiye’de geçit tür olarak göç zamanı çok az sayılarda görmek mümkündür. 2021’in son aylarında İstanbul’daki bir çöplükte tespit edilen ve uzun süre gözlemlenen birkaç birey, bugüne kadarki en önemli kayıtlardan biridir. Tür özellikle ateşli silah yaralanması, zehirlenme ve elektrik çarpması gibi çok sayıda insan kaynaklı tehditle karşı karşıyadır.

![](/img/user/HTML import/Attachments/64ddf83a33da9-yirtici-kuslar-rehberi-61.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-62.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-63.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-64.jpg)

  

■ KARA ÇAYLAK

Black Kite / Milvus migrans

Uzun kanatlara sahip orta boylu bir yırtıcıdır. Gaga üstü derisi sarı, gagası siyah renktedir. Bacakları sarıdır. Vücut örtüsü gri, kahverengi ve kızıl tonlarda olabilir. Kızıl çaylak ile büyük benzerlik gösterir. Ancak uçuş sırasında belirgin 6 adet parmak teleği ve kuyruk çatalındaki derinliğin daha az olmasıyla farklılaşır. Kuyruktaki çatal, kuyruk kapalıyken daha belirgindir; kuyruğunu açtığında küt bir görünüm kazanır. Erişkin ve gençler büyük oranda birbirine benzemekle birlikte aralarında küçük farklılıklar vardır.

#### Erişkin

Genel itibarıyla koyu renkli bir görünümü vardır. Gözleri açık renklidir. Uçuş sırasında üstten bakıldığında kafası vücuduna oranla daha açık renkli görülür. Sırtı, kanat üstü örtüleri, kuyruk ve kanat telekleri tekdüze kahverengi tonlardadır. Kanat üstü örtüleri nispeten daha açık renklidir. Kanat ve kuyruk teleklerinde siyah silik çizgiler bulunur. Alttan bakıldığında gövdesi ve kanat altı örtülerinde kızıl kahverengi üzerine koyu çizgiler görünür. Parmak telekleri siyah, el teleklerinin iç bölümü ise açık renklidir. Yine de bu açık renkli bölüm kızıl çaylaktaki kadar belirgin değildir. Kuyrukta bulunan silik bantlar kuyruk sonuna doğru kalınlaşır.

#### Genç

Yetişkine oranla daha açık renkli bir görünümü vardır. Gözleri daha koyu renklidir. Gözünün çevresinden başlayarak kulak örtülerine kadar uzanan koyu renk belirgin bir maskesi vardır. Uçuş sırasında üstten bakıldığında kahverengi tonlarında pullu bir görünüme sahiptir. Bu pullanma kanat üstü örtülerinde daha yoğundur. Büyük örtü tüylerinin ucu açık renklidir; bu sayede uçuş sırasında kanat üstünde açık renkli bir şerit görünür. Kanat telekleri vücudun geri kalanına oranla daha siyah renklidir. Alttan bakıldığında göğsü, karnı ve kanat altı örtüleri açık kahverengi üzerine koyu çizgilidir. Koyu bir el bileği lekesi vardır. Açık renk el teleklerinin iç kısmı, koyu olan uçları, koyu el bileği ve kol telekleriyle kontrast oluşturur. Kanat ve kuyruk teleklerinde silik enine bantlar vardır.

Boyu: 44-66 cm

Kanat Açıklığı: 44-66 cm

KG\ Ağırlığı: 630-1080 g

Kuluçka Süresi: 26-28 gün

YUm Yumurta Sayısı: 2-4 adet

#### Yaşam

Sulak alanlara yakın açık arazilerde ve yerleşim yerlerine yakın bölgelerde yaşar. Yuvalarını ağaçlara ve kayalıklara yapar. Diyeti çoğunlukla küçük memeliler, kuşlar, sürüngenler, amfibiler ve balıklar oluşturur. Ayrıca çöplükler ve mezbaha çevrelerinde hayvan artıkları ve çöplerle de beslenir. Genellikle gruplar halinde gözlemlenir. Göç sırasında bu gruplar daha da kalabalıklaşır. Türkiye’de hem göç zamanında geçit tür olarak hem de yaz aylarında yaz göçmeni olarak görülür. Zehirlenme, elektrik çarpması ve besin kaynaklarında yaşanan azalma türe yönelik başlıca tehditleri oluşturur. Ayrıca iklim değişikliği ve kuraklığa bağlı olarak sulak alanlarda yaşayan popülasyonların azalacağı öngörülmektedir.

![](/img/user/HTML import/Attachments/64ddf83a33da9-yirtici-kuslar-rehberi-65.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-66.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-67.jpg)

  

  

  

■ AK ÇAYLAK

Black-winged Kite / Elanus caeruleus

Açık renkli küçük bir yırtıcıdır. Kafası vücuduna oranla daha iri görünür. Gaga üstü derisi sarı, gagası siyah renktedir. Kanatları kısa, geniş ve sivri uçludur. Kuyruğu küt ve kısadır. Kuyruk kapalıyken küçük bir çatallanma seçilebilir. Tünemiş haldeyken kanatlarının ucu kuyruğu geçer. Bacakları sarı ve kısadır. Beyaz paçaları pençelere kadar iner. Erişkin ve genç bireylerin görünüşü birbirinden farklıdır. Genel itibarıyla başka bir türle karıştırılması zordur.

#### Erişkin

Kırmızı renkli gözleri ve siyah göz maskesiyle hemen dikkat çeker. Siyah omuzları vücudunun geri kalanıyla belirgin bir kontrast oluşturur. Uçuş sırasında üstten bakıldığında kafası ve ensesi açık renkli; sırt, kanat ve kuyruk telekleri tekdüze mavimsi gri görünür. Kanat üstü örtülerindeki geniş siyah lekeler göze çarpar. Alttan bakıldığında siyah el telekleri hariç tüm vücudu desensiz beyaz renkli görülür.

#### Genç

Gözleri erişkine oranla daha kahverengi ve sarı tonlardadır. Alnı açık renklidir. Tepesinden ensesine kadar uzanan kahverengi desenlenmeler vardır. Siyah omuzları erişkinde olduğu gibi göze çarpar. Uçuş sırasında üstten bakıldığında kafası koyu, ensesi açık renkli görülür. Mavimsi gri renkteki sırt ve kanat üstü tüylerinin uçları açık kahverengidir. Bu durum türe pullu bir görünüm kazandırır. Alttan bakıldığında boynundan başlayıp göğsüne kadar uzanan kolyeye benzer kızılımsı boyuna çizgiler görülür. Siyah el telekleri hariç tüm vücudu desensiz beyaz renkli bir görünüme sahiptir.

Boyu: 30-37 cm

Kan^t Kanat Açıklığı: 77-92 cm /KG Ağırlığı: 197-343 g ÇÛ Kuluçka Süresi: 25-28 gün (O) Yumurta Sayısı: 2-6 adet

#### Yaşam

Açık bozkırlar, çayırlık alanlar ve seyrek ormanlık alanlarda yaşar. Yuvasını ağaçların alt bölümlerine ve çalılara yapar. Her yıl yeni bir yuva kurduğu bilinmektedir. Diyetini çoğunlukla küçük memeliler, küçük kuşlar, sürüngenler ve böcekler oluşturur. Avlanırken havada çok uzun süre asılı kalabilir. Süzülürken kanatlarını ‘’V’’ şeklinde tutar. Türün küçük bir popülasyonu son yıllarda dağılımını kuzeye doğru genişleterek, Türkiye’nin güney bölgelerinde yerleşik olarak yaşamaya başlamıştır. Bunda arazi kullanımında yaşanan değişim ve iklim kaynaklı faktörlerin rol oynadığı düşünülmektedir. Her yıl artan sayıda birey kayıt altına alınmaktadır. Ayrıca, rastlantısal tür olarak çeşitli bölgelerde gözlemlenebilir.

![](/img/user/HTML import/Attachments/64ddf83a33da9-yirtici-kuslar-rehberi-68.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-69.jpg)

  

  

■ SAZ DELİCESİ

Marsh Harrier / Circus aeruginosus

Kanatları geniş ve yuvarlak uçlu büyük bir delice türüdür. Gaga üstü derisi sarı, gagası siyah renktedir. Erkek bireyin gözleri sarı, dişi ve genç bireylerin ise koyu renklidir. Bacakları uzun ince ve sarı renklidir. Kuyruk ve kanat telekleri tekdüze desensizdir. Uçuş sırasında gökçe delicede olduğu gibi 5 adet parmak teleği belirgin olarak görülür. Bu sayede uçarken 4 adet parmak teleği görülen bozkır delicesi ve çayır delicesinden ayırt edilebilir. Uçuşta uzaktan bakıldığında bir şahini andırır. Ancak, avını ararken sıkça aşağıya bakması ve daha uzun kuyruğuyla ayırt edilebilir. Erişkin erkeğin görünüşü, dişi ve genç bireylerden farklıdır. Dişi ve genç bireyler birbirlerine benzer.

#### Erkek

Kafa, ense ve boyun açık renklidir. Özellikle boynunda çizgilenmeler görülür. Konar halde kanatlarındaki açık renkli belirgin omuz lekesi dikkat çeker. Uçuş sırasında üstten bakıldığında sırtı ve kanat örtüleri koyu kahverengi, hucüm hattı açık renkli görülür. Kuyruk ve kanat telekleri mavimsi gridir; siyah el telekleri göze çarpar. Tüm bunlar türe üç renkli karakteristik bir görünüm kazandırır. Alttan bakıldığında göğsü kahverengi krem tonlarındadır ve üzerinde boyuna kızıl kahverengi çizgiler vardır. Karın, paçalar ve kuyruk altı örtüleri kızılımsı kahverengidir. Açık renkli kanat telekleri ve kuyruğu desensizdir, siyah renkli el telekleri göze çarpar.

#### Dişi ve Genç

Dış görünüşleri büyük oranda birbirine benzer. Dişiler bireyden bireye değişen desenlenme ve renk tonlarında olabilir; gençler çok daha koyu kahverengi ve desensizdir. Dişide alın, ense ve boğaz sarımsı krem rengidir, gençte ise altın sarısıdır. Koyu göz maskesi gaga dibinden başlayarak koyu kahverengi sırtı ile birleşir. Erkeklerde belirgin olan açık renkli omuz lekesi dişi ve gençte çok daha siliktir. Uçuş sırasında üstten bakıldığında kafası hariç tekdüze koyu kahverengi görülür. Alttan bakıldığında ise gövdesi ve kanat altı örtüleri koyu kahverengi, kanat telekleri ise daha açık renklidir. Kuyruk açık renkli ve desensiz görülse de gençlerde daha koyudur.

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-70.jpg)

Boyu: 43-54 cm

KOnat Kanat Açıklığı: 115-145 cm /kg' Ağırlığı: 405-960 g

O Kuluçka Süresi: 31-38 gün (0) Yumurta Sayısı: 3-8 adet

#### Yaşam

Sulak alanlar ve çevresindeki sazlıkları yaşam alanı olarak seçer ve bu bölgelerde ürer. Yuvasını sazlıkların arasında yere yapar. Diyetini küçük memeliler, kuşlar, amfibiler, böcekler ve balıklar oluşturur. Çoğunlukla sazlıkların hemen üzerinde sakince süzülerek avını ararken gözlemlenir. Türkiye’nin birçok bölgesinde görülebilen yaygın bir türdür. Sulak alanlarda yaşanan kuraklık, kirlilik ve insan baskısı, türü tehdit eden sorunların en başında gelir. Ayrıca beslendiği canlılar aracılığıyla tarım ilacı ve ağır metal zehirlenmeleri ve bölgesel ölçekte ateşli silah yaralanmaları yaşadığı bilinmektedir.

![](/img/user/HTML import/Attachments/64ddf83a33da9-yirtici-kuslar-rehberi-71.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-72.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-73.jpg)

  

Kanat yapısı bozkır ve çayır delicesine göre daha geniş, iri bir delice türüdür. Gaga üstü derisi sarı, gagası siyah renktedir. Erkek ve dişi bireyin gözleri sarı, gençlerin koyu renklidir. Bacakları sarıdır. Erişkin erkek bireyin görünüşü erişkin dişi ve genç bireyden oldukça farklıdır. Uçuş sırasında saz delicesinde olduğu gibi 5 adet parmak teleği belirgin olarak görülür. Bu sayede uçarken 4 adet parmak teleği görülen bozkır delicesi ve çayır delicesinden ayırt edilebilir.

#### Erkek

Genel olarak çayır delicesi ve bozkır delicesinin erkeklerine benzer. Kafa, ense, sırt, kanat üstü ve kuyruk üstü mavimsi koyu gridir. El teleklerindeki siyahlık çayır delicesindeki gibi tüm parmak teleklerine yayılmıştır. Kuyruk teleklerinde bant bulunmaz. Uçuş sırasında üstten bakıldığında tekdüze görülür ancak kuyruk sokumundaki geniş beyazlık ve siyah el telekleri hemen dikkat çeker. Alttan bakıldığında kafası ve boğazının mavimsi gri rengi, göğsü ve karnının beyaz renginden keskin bir şekilde ayrılır. Siyah el telekleri ve firar hattındaki siyah şerit, beyaz ve desensiz kanadıyla kontrast oluşturur.

#### Dişi

Genel görünümü çayır delicesi ve bozkır delicenin dişisine benzer. Kafasının üstü ve boynu kahverengi çizgilerle kaplıdır. Gözün arka tarafında yoğunlaşan açık renkli bir maske bulunur. Yanakları ve kulak örtüleri kahverengidir. Bozkır delicesindeki gibi belirgin olmasa da silik bir boyun halkası vardır. Uçuş sırasında üstten bakıldığında tekdüze kahverengi görülür. Kuyruk sokumundaki geniş beyazlık ve kuyruğundaki bantlar göze çarpar. Alttan bakıldığında boğazı, göğsü, karnı ve kanat altı örtüleri koyu

![](/img/user/HTML import/Attachments/64ddf83a33da9-yirtici-kuslar-rehberi-74.jpg)

kahverengi desenlerle kaplıdır. Firar hattında daha kalın olacak şekilde kanat teleklerinde siyah şeritler bulunur.

#### Genç

Dişiye benzer. Yanakları ve kulak örtüleri daha koyu kahverengidir. Boynundaki halka nispeten daha belirgindir. Uçuş sırasında üstten bakıldığında kahverengi tonlarında görülür. Sırt ve kanat örtüleri daha açık renklidir ve pullu bir görünüme sahiptir. Dişi ve erkekte olduğu gibi beyaz kuyruk sokumu dikkat çeker. Alttan bakıldığında boyun, göğüs, karın ve kanat altı örtüleri kızılımsı kahverengi üzerine koyu, kalın ve boyuna desenlerle kaplıdır. Kuyruk altı örtülerine doğru gidildikçe bu renk açılır ve desenler kaybolur. Kol telekleri el teleklerine göre daha koyu renklidir. Kuyrukta belirgin kalın bantlar göze çarpar.

Boyu: 42-50 cm

Kanat Kanat Açıklığı: 100-121 cm kg\ Ağırlığı: 300-708 g

ÇŞ Kuluçka Süresi: 34 gün (Q) Yumurta Sayısı: 4-6 adet

#### Yaşam

Otlaklar, bozkırlar, açık tarım arazileri, seyrek ormanlar, sazlıklar, fundalıklar, kumullar ve bataklıkları yaşam alanı olarak tercih eder. Diyetini küçük memeliler, küçük ötücü kuşlar, sürüngenler ve böcekler oluşturur. Yuvasını yere yapar. Türkiye’nin büyük bir kısmında kış göçmeni olarak kış aylarında ve kısmen bazı bölgelerde geçit tür olarak göç zamanı görmek mümkündür. Kış aylarında özellikle açık araziler ve sulak alanların çevresinde gözlemlenebilir. Bölgesel ölçekte ateşli silah yaralanmaları, tarımsal faaliyetlerin yoğunlaşması ve sulak alanların yok edilmesi türü tehdit eden en önemli sorunlardır.

![](/img/user/HTML import/Attachments/64ddf83a33da9-yirtici-kuslar-rehberi-75.jpg)

![](/img/user/HTML import/Attachments/64ddf83a33da9-yirtici-kuslar-rehberi-76.jpg)

  

EX EW CR EN VU

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-77.jpg)

  

İnce ve narin yapılı bir delice türüdür. Kanatları uzun, dar ve sivridir. Kuyruğu dar ve uzundur. Gaga üstü derisi sarı, gagası siyah renktedir. Erkek ve dişi bireyin gözleri sarı, gençlerin koyu renklidir. Bacakları sarıdır. Erişkin erkek bireyin görünüşü erişkin dişi ve genç bireyden oldukça farklıdır. Uçuş sırasında bozkır delicesinde olduğu gibi 4 adet parmak teleği belirgin olarak görülür. Bu sayede uçarken 5 adet parmak teleği görülen gökçe delice ve saz delicesinden ayırt edilebilir.

#### Erkek

Kafa, ense, sırt, kanat üstü ve kuyruk üstü mavimsi gri renktedir. Tüm el telekleri siyah renklidir. Kanatlar açıkken kol teleklerinde görülen siyah şerit, kapalı haldeyken kanatta siyah bir leke olarak görülür. Uçuş sırasında üstten bakıldığında kuyruk sokumunda görülen beyazlık gökçe deliceye göre daha küçüktür. Kanat teleklerinde siyah bir şerit görülür. Kuyruk üzeri desensizdir. Alttan bakıldığında boğazı ve göğsü tekdüze mavimsi gri görülür. Kanat altı örtüleri ve karın beyaz üzerine kızıl beneklerle kaplıdır. Bu benekler kuyruk altı örtülerinde sonlanır. Kanat teleklerinde biri daha kısa ve silik olmak üzere 2 şerit, kuyruk teleklerinde 4-5 adet silik bant bulunur. Diğer delice türlerinin erkeklerinden, kanatlarda bulunan siyah şeritler ve kızıl desenleri ile kolayca ayrılır.

#### Dişi

Genel görünümü kahverengi tonlarındadır. Kafasının üstü ve boynu sık çizgilerle kaplıdır. Gözün etrafında açık renkli geniş bir maske bulunur. Yüzüne karşıdan bakıldığında bu maske hilal şeklinde görülür. Yanakları ve kulak örtüleri koyu kahverengidir. Uçuş sırasında üstten bakıldığında tekdüze kahverengi görülür. Kuyruk sokumundaki beyazlık ve kanat teleklerindeki

![](/img/user/HTML import/Attachments/64ddf83a33da9-yirtici-kuslar-rehberi-78.jpg)

siyah bant dikkat çeker. Alttan bakıldığında boğazı, göğsü, karnı ve kanat altı örtüleri kızılımsı kahverengi desenlerle kaplıdır. Kanat teleklerinde siyah şeritler bulunur. Bu şeritlerden firar hattındaki silik, orta kısımdakiler ise daha belirgindir.

#### Genç

Bozkır delicesinin gencine çok benzer. Ancak belirgin bir boyun halkası yoktur. Uçuş sırasında üstten bakıldığında dişiyle büyük benzerlik gösterir. Sırt ve kanat örtüleri daha açık renklidir ve pullu bir görünüme sahiptir. Alttan bakıldığında boyun, göğüs, karın ve kanat altı örtüleri bozkır delicesinde olduğu gibi pas kızılı bir renktedir. Boğaz çevresinde ve büyük kanat altı örtüleri üzerinde yoğunlaşan kahverengi çizgiler bulunur. Siyah el teleklerinin uçları ve firar hattı kanadın bütünüyle belirgin şekilde kontrast oluşturur. Kol telekleri el teleklerine göre daha koyu renklidir.

Boyu: 39-49 cm

Kanat Açıklığı: 102-123 cm fKG Ağırlığı: 227-445 g

Kuluçka Süresi: 31-38 gün (Q) Yumurta Sayısı: 4-6 adet

#### Yaşam

Tarım arazilerini, otlakları, çayırları, açık ovaları, çorak arazileri, çalılıkları ve bataklıkları yaşam alanı olarak seçer. Yuvasını bodur çalılıklara veya yere kurar. Diyetinin önemli bir bölümünü küçük memeliler, küçük ötücü kuşlar, sürüngenler, amfibiler ve böcekler oluşturur. Türkiye genelinde geçit tür ve yaz aylarında yaz göçmeni olarak gözlemlenir. Yoğun tarım faaliyetleri ve değişen tarımsal uygulamalar türün karşılaştığı en önemli tehditlerdir. Bu tehditlerin sonucunda türün üreme alanları ve besin kaynakları zarar görmekte ve popülasyonu olumsuz etkilenmektedir.

![](/img/user/HTML import/Attachments/64ddf83a33da9-yirtici-kuslar-rehberi-79.jpg)

![](/img/user/HTML import/Attachments/64ddf83a33da9-yirtici-kuslar-rehberi-80.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-81.jpg)

  

■ BOZKIR DELİCESİ

Pallid Harrier / Circus macrourus

Dar kanatlı, tıknaz yapılı bir delice türüdür. Gaga üstü derisi sarı, gagası siyah renktedir. Erkek ve dişi bireyin gözleri sarı, gençlerin koyu renklidir. Bacakları sarıdır. Erişkin erkek bireyin görünüşü erişkin dişi ve genç bireyden oldukça farklıdır. Uçuş sırasında çayır delicesinde olduğu gibi 4 adet parmak teleği belirgin olarak görülür. Bu sayede uçarken 5 adet parmak teleği görülen gökçe delice ve saz delicesinden ayırt edilebilir.

#### Erkek

Genel olarak çayır delicesinin erkeğinden çok daha açık renkli ve göz alıcıdır. Kafa, ense, sırt, kanat üstü ve kuyruk üstü açık gri renktedir. El teleklerindeki siyahlık çayır delicesinin aksine bir kaç parmak teleğiyle sınırlanmıştır. Uçuş sırasında üstten bakıldığında el telekleri hariç tekdüze görülür. Kuyruk sokumunda göze çarpan beyazlık gökçe deliceye göre daha küçüktür. Alttan bakıldığında kafası ve boğazı mavimsi gridir, birkaç el teleği siyah görülür. Vücudunun geri kalanı ise desensiz beyaz renklidir. Kuyruğunda 4-6 adet silik bant bulunur.

#### Dişi

Genel görünümü çayır delicesi ve gökçe delicenin dişisine benzer. Kafasının üstü ve boynu koyu çizgilerle kaplıdır. Gözün etrafında açık renkli dar bir maske bulunur. Yanakları ve kulak örtüleri koyu kahverengidir. Özellikle uçuşta seçilen belirgin açık renkli bir boyun halkası vardır. Kol teleklerinin koyuluğu dikkat çeker. Uçuş sırasında üstten bakıldığında tekdüze kahverengi görülür. Kuyruk sokumundaki beyazlık ve kuyruğundaki bantlar göze çarpar. Alttan bakıldığında boğazı, göğsü, karnı ve kanat altı örtüleri koyu kahverengi ve yoğun desenlerle kaplıdır. Kanat teleklerinde siyah şeritler bulunur.

#### Genç

Çayır delicesinin gencine çok benzer. Belirgin bir boyun halkasına sahip olmasıyla farklılaşır. Uçuş sırasında üstten bakıldığında dişiye çok benzer. Sırt ve kanat örtüleri daha açık renklidir ve pullu bir görünüme sahiptir. Alttan bakıldığında boyun, göğüs, karın ve kanat altı örtüleri çayır delicesinde olduğu gibi pas kızılı bir renktedir. Büyük kanat altı örtüleri üzerinde silik kahverengi çizgiler bulunur. Çayır delicesinin aksine el teleklerinin uçları ve firar hattı kanadın bütünüyle belirgin şekilde kontrast oluşturmaz. Kol telekleri el teleklerine göre daha koyu renklidir.

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-82.jpg)

Boyu: 40-48 cm

Kana Kanat Açıklığı: 100-120 cm (KG Ağırlığı: 235-550 g

Kuluçka Süresi: 30 gün (Q) Yumurta Sayısı: 4-5 adet

#### Yaşam

Bozkırlar, otlaklar, açık araziler, vadiler, geniş düzlükler, çalılık ve fundalık alanlarda yaşar. Diyetinin önemli bir kısmını küçük memeliler ve kuşlar oluşturur. Ayrıca sürüngenler, amfibiler ve çeşitli büyüklükte böceklerle beslenir. Yuvasını genellikle yere yakın uzun otların arasına veya çalılıklara yapar. Türkiye’de görülen bireylerin büyük bir kısmı geçit tür olarak göç zamanında görülür. Küçük bir popülasyon, yaz göçmeni olarak İç Anadolu’da ve kış göçmeni olarak da Adana ve Mersin’in kıyı bölgelerinde gözlemlenebilir. Bozkır ve otlakların, tarımsal faaliyetler ve anız yakma gibi sebeplerle zarar görmesi türün popülasyonunu olumsuz etkilemektedir.

![](/img/user/HTML import/Attachments/64ddf83a33da9-yirtici-kuslar-rehberi-83.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-84.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-85.jpg)

  

  

Çok çeşitli renklenme ve desenlenmelere sahip, geniş kanatlı, tıknaz, nispeten kısa kuyruklu ve kısa boyunlu orta boy bir yırtıcıdır. Gaga üstü derisi sarı, gagası siyah renklidir. Bacakları sarıdır. Vücut örtüsü çoğunlukla kahverengi tonlarda olmak üzere hemen hemen her bireyde farklılaşan bir görünüme sahiptir. Bazı bireyler neredeyse tamamen beyaz renkli görülür. Göğüsteki belirgin beyaz kolye, türü diğer şahin türlerinden ayıran en önemli karakteristik özelliktir. Paçalı şahinden konar haldeyken tüysüz bacakları ve uçarken kuyrukta görünen sık bantlarla ayrılır. Arı şahininden ise kısa boynu, iri kafası, kısa kuyruğu, daha kalın ve kısa kanatlarıyla ayrılır. Erişkin ve genç bireyler büyük oranda birbirine benzemekle birlikte küçük farklılıklara sahiptir.

#### Erişkin

Tipik bir erişkin bireyin genel itibarıyla koyu kahverengi bir görünümü vardır. Göz rengi yaş ilerledikçe koyulaşır. Uçuş sırasında üstten bakıldığında tekdüze kahverengi görülür. Parmak telekleri ve firar hattı nispeten daha koyudur. Alttan bakıldığında kafası ve boğazı koyu kahverengi görülür. Göğsünde kahverengi enine çizgilerden oluşan açık renkli bir kolyesi vardır. Karnı ve kanat altı örtüleri koyu kahverengidir. Büyük ve orta kanat altı örtülerinde açık renkli çizgiler bulunabilir. El bileğinde virgül şeklinde küçük koyu renkli bir leke vardır. Siyah parmak telekleri ve firar hattı, açık renkli kanat telekleriyle belirgin bir kontrast oluşturur. Kuyruğuna her yönden bakıldığında, açık renk üzerinde son bant daha kalın olacak şekilde siyah sık bantlarla kaplı olduğu görülür.

#### Genç

Tipik bir genç birey genel itibarıyla kırçıllı kahverengi bir görünüme sahiptir. Gözleri açık

![](/img/user/HTML import/Attachments/64ddf83a33da9-yirtici-kuslar-rehberi-86.jpg)

renklidir. Uçuş sırasında üstten bakıldığında karmaşık kahverengi tonlarda görülür. Kafası nispeten açık renklidir. Alttan bakıldığında kafası kahverengi, boğazı ise daha açık renkli görülür. Boğazdan paçalara kadar uzanan boyuna ve damla şeklinde kahverengi desenler bulunur. Bu desenler göğüs bölümünde seyrekleşerek genç bireye açık renkli bir kolye kazandırır. Kanat altı örtüleri koyu kahverengidir. Büyük ve orta kanat altı örtülerinde erişkin bireye benzer ancak daha geniş olabilen açık renkli çizgiler bulunabilir. El bileğinde virgül şeklinde küçük koyu renkli bir leke vardır. Parmak telekleri ve firar hattı siyah renklidir ancak erişkindeki gibi açık renkli kanat telekleriyle belirgin bir kontrast oluşturmaz. Kol telekleri el teleklerine oranla daha koyu renklidir. Kuyruğu erişkine oranla daha koyu renklidir, üzeri silik ve sık siyah bantlarla kaplıdır.

Boyu: 40-52 cm

Kanat Açıklığı: 109-136 cm

[KG\ Ağırlığı: 427-1360 g

ÇŞ Kuluçka Süresi: 33-36 gün (Q) Yumurta Sayısı: 3-6 adet

#### Yaşam

Açık alanları, seyrek de olsa ağaçlar bulunan tarım arazilerini, meraları, ormanları, bataklık ve sulak alanları yaşam alanı olarak kullanır. Kışın sıklıkla kolay besin bulabildiği tarım arazilerinde bulunur. Diyeti çok çeşitlidir. Küçük ve orta memeliler, kuşlar, sürüngenler, amfibiler, böcekler, toprak solucanları ve leşlerle beslenir. Çoğunlukla, avını gözlemek için tünediği bir ağacın veya direğin tepesinde görülür. Havada asılı kalarak da avını gözleyebilir. Türkiye’de yıl boyu görülebilir. Kış aylarında Avrupa’dan göçmen bireylerin de gelmesiyle sayıları ciddi oranda artış gösterir. Ateşli silah yaralanmaları ve zehirlenmeler türün karşılaştığı en önemli sorunlardır.

![](/img/user/HTML import/Attachments/64ddf83a33da9-yirtici-kuslar-rehberi-87.jpg)

![](/img/user/HTML import/Attachments/64ddf83a33da9-yirtici-kuslar-rehberi-88.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-89.jpg)

  

Genel itibarıyla şahine benzeyen ve kış aylarında gözlemlenebilen orta boy bir yırtıcıdır. Gaga üstü derisi sarı, gagası siyah renklidir. Bacakları pençelere kadar tüylerle kaplıdır. Pençeleri sarıdır. Vücut örtüsü çoğunlukla açık tonlardadır ancak bireyden bireye farklılıklar gösterir. Uçuş sırasında düz beyaz kuyruğunun sonunda görünen siyah geniş bant ile diğer şahinlerden rahatça ayrılır. Erişkin ve genç bireyler birbirine benzemekle birlikte küçük farklılıklar vardır.

#### Erişkin

Erişkin dişi ve erkek birey büyük oranda benzer bir görünüme sahiptir. Genel itibarıyla kahverengi beyaz tonlarında desenli bir görünümü vardır. Gözleri koyu renklidir. Uçuş sırasında üstten bakıldığında kuyruğu hariç kahverengi tonlarda görülür. Sırtı ve kanat üstü örtülerinin desenli bir görünümü vardır. Parmak telekleri ve firar hattı daha koyudur. Alttan bakıldığında kafası ve boğazı koyu kahverengi görülür. Göğsü, karnına oranla daha açık renklidir. Dişilerde karın siyahımsı kahverengi, erkeklerde ise daha açık renkli görülür. Kanat altı örtüleri açık renk üzerine seyrek kahverengi çizgilidir. Koyu el bileği lekesi, siyah parmak telekleri ve firar hattı, kanadın geneliyle belirgin bir kontrast oluşturur. Beyaz renkli kuyruk üzerinde her açıdan bakıldığında görülebilen dişilerde kalın tek bir bant, erkeklerde ise bu banta ek olarak birkaç ince bant bulunur.

#### Genç

Genel itibarıyla kırçıllı kahverengi desenler bulunan açık renkli bir görünüme sahiptir. Gözleri açık renklidir. Uçuş sırasında üstten bakıldığında sırtı ve kanat üstü örtülerinin desenli bir görünümü vardır. Kanatları genel itibarıyla koyu renkli görülür ancak açık renkli el teleklerinin iç bölümü dikkat çeker. Alttan bakıldığında kafası, boğazı ve göğsü açık renkli görülür. Karnından paçalarına kadar uzanan bölüm koyu kahverengidir; kuyruk altı örtüleri ise açık renklidir. Kanat altı örtüleri krem tonları üzerine seyrek kahverengi çizgilidir. Koyu el bileği lekesi ve siyah parmak telekleri kanadın geneliyle bir kontrast oluşturur. Siyah firar hattı erişkinlere oranla daha silik görülür. Beyaz renkli kuyruk üzerinde her açıdan bakıldığında görülebilen erişkinlere oranla daha silik kalın tek bir bant bulunur.

Boyu: 45-63 cm

Kanat Açıklığı: 120-153 cm

KG} Ağırlığı: 600-1660 g

£p Kuluçka Süresi: 36-43 gün (£D Yumurta Sayısı: 2-5 adet

#### Yaşam

Tundra, açık araziler, kumullar, bataklıklar, stepler ve sulak alanlar çevresinde yaşar. Diyetini çoğunlukla küçük memeliler, sürüngenler ve kuşlar oluşturur. Ancak, Türkiye’de kış aylarında bulunduğu için çoğunlukla tarla faresi gibi küçük memelilerle beslenir. Avlanmak için havada asılı kalabilir. Türkiye’de kış göçmeni olarak görülen bu tür, diğer şahin türlerine oranla daha zor ve az sayıda gözlemlenir. Türkiye’de karşılaştığı tehditler tam olarak tespit edilemese de özellikle, Kuzey Avrupa’daki popülasyonun iklim değişikliğinin yarattığı etkilere karşı hassas olduğu bilinmektedir.

![](/img/user/HTML import/Attachments/64ddf83a33da9-yirtici-kuslar-rehberi-90.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-91.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-92.jpg)

  

Türkiye genelinde yaygın olarak gözlemlenebilen ve kızıl rengiyle dikkat çeken iri bir şahin türüdür. Uzun kanatları, kuyruğu, boyu ve bacakları ile diğer şahin türlerinden farklılaşır. Gaga üstü derisi sarı, gagası grimsi siyah renklidir. Bacakları sarıdır. Vücut örtüsü çoğunlukla kızıl tonlarda olmakla birlikte çok açık veya koyu tonlarda bireyler de vardır. Erişkin erkek ve dişi birey birbirine benzer, gençler ise erişkinlerden farklı bir görünüme sahiptir.

#### Erişkin

Tipik bir erişkin birey genel itibarıyla kızıl renkli bir görünüme sahiptir. Gözleri koyu renklidir. Konar haldeyken uzun bacakları dikkat çeker. Uçuş sırasında üstten bakıldığında kafası açık renkli görülür. Sırtı ve kanat üstü örtüleri desenli kızıl bir görünüme sahiptir. Kanat telekleri koyu renklidir ancak parmak telekleri ve firar hattı kanat teleklerinden de koyu görülür. Alttan bakıldığında kafası açık renkli, boğazı, göğsü ve kanat altı örtüleri açık kızıl tonlardadır. Koyu kızıl kahverengi karnı belirgindir. El bileği lekesi oldukça büyük ve siyah renklidir. Siyah parmak telekleri ve firar hattı, açık renkli kanat telekleri ile belirgin bir kontrast oluşturur. Her açıdan bakıldığında açık renkli kuyruğu ve beyaz kuyruk sokumu hemen göze çarpar. Koyu vücut örtüsüne sahip bireylerin kuyruğunda siyah kalın bir bant bulunabilir.

#### Genç

Çoğunlukla açık tonlarda görülür. Gözleri açık renklidir ve yaş ilerledikçe koyulaşır. Konar haldeyken koyu renkli karnı ve paçaları dikkat çeker. Uçuş sırasında üstten bakıldığında kafası açık renkli görülür. Sırtı ve kanat üstü örtüleri desenli kahverengi bir görünüme sahiptir. Kanatları genel itibarıyla koyu renklidir, ancak açık renkli el teleklerinin iç bölümü dikkat çeker. Erişkinler kadar olmasa da açık renkli kuyruk sokumu belirgindir. Alttan bakıldığında kafası, boğazı, göğsü ve kanat altı örtüleri açık renkli görülür. Siyah el bileği lekesi ve parmak telekleri erişkinlerde olduğu gibi kanadın geneliyle kontrast oluşturur. Ancak firar hattı çok daha siliktir. Her açıdan bakıldığında açık renkli kuyruğu üzerinde koyu renkli ince ve sık bantlar göze çarpar.

Boyu: 43-62 cm

Kanat Açıklığı: 112-160 cm

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-93.jpg)

Ağırlığı: 590-1760 g

ÇÛ Kuluçka Süresi: 35 gün

YU) Yumurta Sayısı: 2-4 adet

#### Yaşam

Bozkır, tarım arazileri, sık olmayan makilik alanlar ve etrafında açıklık bulunan ormanlar gibi alanları tercih eder. Yuvalarını genellikle yüksek kayalıklara kurar; uygun bir alan bulamadığında ağaçlara da yuvalar. Diyetinin büyük bir kısmını küçük ve orta boylu memeliler oluşturur. Kuşlar, sürüngenler, büyük böcekler ve nadiren leş ile de beslenir. Çoğunlukla yol kenarlarındaki direkler üzerinde tünerken görülür. Havalanırken oldukça hantal bir uçuş sergileyerek yavaş yavaş kanat çırpar. Av ararken havada asılı kalarak yeri gözler ve kanatlarını kısarak avına doğru hızlı bir dalış yapar. Türkiye genelinde yerli bir türdür ve hemen hemen tüm bölgelerde gözlemlemek mümkündür. Tarımsal faaliyetlerin yoğunlaşmasıyla ortaya çıkan habitat kayıpları, elektrik çarpmaları, ateşli silah yaralanmaları, yavru ve yumurta kaçakçılığı türe yönelik en önemli tehditlerdir.

![](/img/user/HTML import/Attachments/64ddf83a33da9-yirtici-kuslar-rehberi-94.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-95.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-96.jpg)

  

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-97.jpg)

Düşük R

  

![](/img/user/HTML import/Attachments/64ddf83a33da9-yirtici-kuslar-rehberi-98.jpg)

  

#### ARI ŞAHİNİ

European Honey Buzzard / Pernis apivorus

Şahin gibi çok çeşitli dış görünüşlere sahip, uzun kuyruklu, uzun ve dar kanatlı orta boy bir yırtıcıdır. Kafası küçük ve gagası incedir; bu görünümüyle bir güvercini andırır. Kanadında ve kuyruğunda enine kalın çizgiler bulunur. Bacakları sarıdır. Uçuşta şahine benzer ancak uzun kuyruğundaki üç bant ve küçük kafasıyla ayırt edilebilir. Çoğunlukla uçuş sırasında gözlemlenir. Çok çeşitli dış görünüşlere sahip olmalarından dolayı, erkek, dişi ve genç bireyleri uçuşta ayırt etmek nispeten zordur. Erkek ve dişiler ufak farklılıklarla birbirinden ayrılır. Genç bireyler ise görünüş itibarıyla daha farklı desenlenmeler gösterir.

#### Erişkin

Tipik bir erişkin birey genel itibarıyla kahverengimsi gri bir görünüme sahiptir. Gözleri sarıdır. Gaga üstü derisi gri, gagası grimsi siyahtır. Uçuş sırasında üstten bakıldığında tekdüze grimsi kahverengi tonlarda görülür. Firar hattındaki şerit ve kuyruktaki siyah bantlar dikkat çeker. Alttan bakıldığında gövdesi ve kanat altı örtüleri çoğunlukla tekdüze koyu renkli ya da yoğun desenli görülür. Birincisi firar hattında ve daha kalın olmak üzere kanat teleklerinde üç adet şerit bulunur. Parmak teleklerinin uçları siyah renklidir. Özellikle erkek bireyin el bileğinin lekesi daha belirgindir. Kuyrukta, biri sonunda ve daha kalın, ikisi dibinde ve daha ince olmak üzere toplam üç adet bant bulunur. Dişilerde el teleklerinin açık renkli iç kısmı, erkeklerde ise el bileğinin dışındaki çift çizgi göze çarpar. Dişi bireyler erkeklerden biraz daha iridir. Dişilerin kafası kahverengi, erkeklerin ise gri renktedir.

#### Genç

Çoğunlukla koyu kahverengi bir görünümü vardır. Gözleri koyu renklidir. Gaga üstü derisi sarı, gagası siyahtır. Uçuş sırasında üstten

![](/img/user/HTML import/Attachments/64ddf83a33da9-yirtici-kuslar-rehberi-99.jpg)

bakıldığında tekdüze kahverengi tonlarda görülse de, sırt ve kanat üstü örtülerinde yoğunlaşan açık renkli desenlenmeler bulunur. Kuyruktaki siyah bantlar ve dişi bireyde olduğu gibi el teleklerinin açık renkli iç kısmı dikkat çeker. Alttan bakıldığında gövdesi ve kanat altı örtüleri çoğunlukla açık renkli görülür, üzerinde seyrek boyuna çizgiler bulunur. Koyu renkli el bileği lekesi erişkinlere oranla daha küçüktür ve kanat altı örtüleri ile kontrast oluşturur. Parmak telekleri ve firar hattı siyahtır. Kanat teleklerinde erişkinlerden daha sık koyu renkli şeritler bulunur. Kuyrukta biri sonunda ve daha kalın, ikisi dibinde ve daha ince olmak üzere toplam üç adet bant bulunur.

Boyu: 52-60 cm

Kanat Açıklığı: 118-150 cm /KG Ağırlığı: 360-1050 g .ÇŞ Kuluçka Süresi: 30-35 gün (Q) Yumurta Sayısı: 1-3 adet

#### Yaşam

Türkiye’de yaz göçmeni olan bir türdür. Etrafında açık alanlar bulunan ibreli ve karışık ormanları yaşam alanı olarak seçer. Yırtıcı kuş türleri arasında en farklı besin tercihinde bulunan türdür. Diyetinin önemli bir kısmını yabani arılar ve bunların larvaları oluşturur. Arıları avlamak için bir ağaca konar ve etrafı izlemeye başlar. Çevrede uçan arılar aracılığıyla yuvalarını tespit eder ve larvaları ile beslenir. Ayrıca amfibiler, sürüngenler, küçük kuşlar ve domates gibi meyvelerle beslenir. Çok sayıda bireyin göç sırasında ateşli silahlarla vurulduğu bilinmektedir. Ayrıca tarım ilaçları kaynaklı zehirlenmeler ve kışlama alanında yaşanan habitat kayıpları önemli tehditler arasında yer alır. Bölgesel ölçekte göç sırasında özellikle genç bireylerin, kargaların yoğun tacizine maruz kalarak yorgun düştükleri ve yardıma ihtiyaç duydukları da bilinmektedir.

![](/img/user/HTML import/Attachments/64ddf83a33da9-yirtici-kuslar-rehberi-100.jpg)

![](/img/user/HTML import/Attachments/64ddf83a33da9-yirtici-kuslar-rehberi-101.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-102.jpg)

  

■ ATMACA

Eurasian Sparrowhawk / Accipiter nisus

Küçük boylu bir yırtıcıdır. Kanatları geniş ve kısadır. Kuyruğu uzun, dar ve küttür. Kuyrukta 4-6 adet kalın bant vardır. Gözleri sarı renklidir, yaş ilerledikçe koyulaşır. Gaga üstü derisi sarı, gagası grimsi siyahtır. Bacakları ince ve sarı renklidir. Hızlı kanat çırparak uçar ve kısa aralıklarla süzülür. Erişkin dişi ve erkek bireyler ile genç bireyin hem görünüşü hem de boyutu birbirinden farklıdır.

#### Erkek

Kafa, sırt ve kanat üstü grimsi mavidir. Yanakları, kanat altı ve göğsü kızılımsı turuncudur. Karna doğru inildikçe bu kızıllık beyazlaşır. Gözleri turucumsu sarıdır. İnce açık renkli bir kaşı vardır. Ense ve sırtta beyaz benekler bulunabilir. Uçuş sırasında üstten bakıldığında dişiye oranla daha açık renkli görünür. Kuyruk telekleri üzerindeki enine bantlar göze çarpar. Alttan bakıldığında boğazı beyazımsı krem, göğsü ve karnı beyaz üzerine enine ince turuncu çizgilerle kaplıdır. Bu çizgiler karna doğru inildikçe azalır. Kanat teleklerinde enine bantlar görülür.

#### Dişi

Boyut olarak erkeklere göre daha iridir. Bu boyut farkı uçuş sırasında da anlaşılabilir. Kafa, sırt ve kanat üstü kurşuni koyu gridir. Gözleri sarı renklidir. Erkeğe oranla daha kalın belirgin bir kaşı vardır. Yanakları ve boğazı beyaz üzerine koyu renkli kısa çizgilerle kaplıdır. Uçuş sırasında üstten bakıldığında koyu renkli görünür. Alttan bakıldığında ise kanat altı örtüleri, göğsü ve karnı enine sık koyu çizgilerle kaplıdır. Bu enine çizgiler kuyruk altı örtülerinde bulunmaz. Kanat teleklerinde enine bantlar görülür.

#### Genç

Kafa, yanaklar, sırt ve kanat üstü kırçıllı koyu kahverengidir. Gözleri sarı renklidir. Dişiye benzer kalın bir kaşı vardır. Genç bireylerdeki enine çizgilenmeler erişkin bireylere göre daha kaba ve daha düzensizdir. Uçuş sırasında üstten bakıldığında yoğunlukla koyu kahverengi ve silik pullu bir görünümü vardır. Alttan bakıldığında boğazdan başlayarak göğsü, karnı ve kanat altı örtüleri düzensiz enine koyu renk çizgilerle kaplıdır. Kanat teleklerinde enine bantlar görülür.

Boyu: 28-40 cm

Kanat Açıklığı: 56-78 cm [G\ Ağırlığı: 105-350 g

Kuluçka Süresi: 31-37 gün

YUm Yumurta Sayısı: 1-7 adet

#### Yaşam

Yaygın bir türdür. İbreli ve karışık ormanlar, parklar, bahçeler, sulak alanlar, ağaçlarla ve çalılarla bölünmüş tarlalar ve yerleşim yerlerinde bulunur. Uçuşta çok atiktir. Bitki örtüsünün yoğun olduğu alanlarda rahatlıkla avlanabilir. Besin kaynağının büyük bir bölümünü küçük ötücü kuşlar oluşturur. Nadiren de olsa küçük memelilerle beslenir. Türkiye genelinde yerleşik olarak bulunur ve yıl boyu gözlemlemek mümkündür. Ayrıca göç dönemlerinde göçmen bireyler de gözlemlenebilir. Ateşli silah yaralanmaları ve atmacacılık faaliyetleri için alıkonulması türün karşılaştığı başlıca tehditlerdir.

![](/img/user/HTML import/Attachments/64ddf83a33da9-yirtici-kuslar-rehberi-103.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-104.jpg)

  

  

■ YAZ ATMACASI

Levant Sparrowhawk / Accipiter brevipes

Atmacaya çok benzer göçmen bir yırtıcı türdür. Kanatları daha ince, daha uzun ve daha sivridir. Kuyruğu nispeten kısadır, 6-8 adet bant bulunur. Gözleri koyu renklidir. Gaga üstü derisi sarı, gagası grimsi siyahtır. Bacakları sarı renklidir, pençeleri atmacaya göre daha küçüktür. Erişkin dişi, erkek ve genç bireylerin görünüşü birbirlerinden farklıdır.

#### Erkek

Kafa, yanaklar sırt ve kanat üstü mavimsi gridir. Boğazı desensiz beyaz renklidir. Göğsü kızılımsı turuncudur. Karına doğru inildikçe bu kızıllık beyazlaşır. Tünemiş haldeyken kuyruğu desensiz görülür. Küçük ve silik bir kaşı vardır. Uçuş sırasında üstten bakıldığında tek düze mavimsi bir görünümü vardır. Kanat uçları daha koyu renklidir. Kuyruktaki bantlar kuyruğun orta bölümünde kaybolur. Alttan bakıldığında kanat uçlarındaki siyahlık çok açık renkte olan kanat altı ile belirgin bir kontrast yapar. Kanat altı örtüleri ve kanat telekleri enine çizgilidir ancak kanat teleklerindeki şeritler çoğu zaman görülmez. Dişi ve erkek bireylerdeki boyut farkı atmacada olduğu kadar belirgin olmamakla birlikte dişiler erkeklerden daha büyüktür.

#### Dişi

Kafa, sırt ve kanat üstü kahverengimsi gridir. Yanakları koyu renklidir. Gaga altında başlayıp boğaz boyunca uzanan hem uçuşta hem konarken görülebilen bir çizgi vardır. Uçuş sırasında üstten bakıldığında tekdüze koyu renkli görülür. Alttan bakıldığında göğsü ve karnında beyaz üstüne enine kalın kızıl kahverengi çizgiler vardır. Kanat altı örtüleri ve kanat telekleri enine çizgilidir. Kanat uçları koyudur ancak erkek bireyler gibi belirgin bir kontrast oluşturmaz.

#### Genç

Kafa, sırt ve kanat üstü koyu kahverengidir. Açık renkli belirgin bir kaşı vardır. Uçuş sırasında üstten bakıldığında yoğunlukla koyu kahverengi ve silik pullu bir görünümü vardır. Alttan bakıldığında göğüs ve karında beyaz üstüne kalın koyu renkli boyuna benekler vardır. Kanat altı örtüleri ve kanat telekleri enine çizgilidir. Erişkin bireylerin kanat uçlarındaki koyuluk genç bireyde bulunmaz. Çene altında dişide olduğu gibi boyuna bir çizgi vardır ve daha belirgindir.

Boyu: 30-37 cm

Kanat Kanat Açıklığı: 64-74 cm

KG} Ağırlığı: : 140-290 g

Kuluçka Süresi: 30-35 gün

Q2D Yumurta Sayısı: 3-5 adet

#### Yaşam

Çoğunlukla yaprak döken ormanlar, ağaçlıklı alanlar, meyve bahçeleri ve nehir kenarlarını tercih eder. Yuvasını ağaçlara yapar. Sürüngenler, böcekler, küçük ötücü kuşlar ve küçük memelilerle beslenir. Türkiye’de yaz göçmeni olarak yazları ve geçit tür olarak göç zamanı görülebilir. Her yıl binlercesi sürüler halinde İstanbul Boğazı üzerinden göç eder. Türe yönelik belirgin bir tehdit yoktur. Ancak özellikle Gürcistan’da atmacacılık için tercih edilen bir tür olmamasına rağmen hedef dışı yakalanan kuşların öldürüldüğü bilinmektedir. Üreme bölgelerinde insan yerleşimlerinin çoğalmasıyla oluşan yeşil alanları, yeni yuvalama alanı anlamında bir avantaj olarak kullanır.

![](/img/user/HTML import/Attachments/64ddf83a33da9-yirtici-kuslar-rehberi-105.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-106.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-107.jpg)

  

■ ÇAKIR

Northern Goshawk / Accipiter gentilis

Türkiye’de yaşayan en iri atmaca türüdür. Bir atmacaya kıyasla daha çok şahin boyutlarındadır. Yuvarlak ve geniş kanatlara sahiptir. Kuyruğu atmacaya oranla daha kısa ve yuvarlaktır. Kuyrukta 4 adet kalın bant vardır. Her yaş ve cinsiyette belirgin bir kaş görülür. Gaga üstü derisi sarı, gagası grimsi siyahtır. Bacakları kalın ve sarı renklidir. Avlanma sırasında alçaktan hızlı uçar. Uçuş sırasında atmacaya benzer ancak daha az kanat çırparak uçması, daha iri yapısı, uzun kanatları ve yuvarlak kuyruğuyla farklılaşır. Erişkin erkek ve dişi bireyler birbirlerine benzer. Genç bireylerin görünüşleri farklıdır.

#### Erişkin

Kafa, yanaklar, sırt ve kanat üstü kurşuni gridir. Enseye kadar uzanan beyaz kaşı oldukça kalın ve belirgindir. Gözler gençlere göre daha koyu renkli ve kırmızı tonlara yakındır. Uçuş sırasında üstten bakıldığında kuyruktaki bantlar hariç tekdüze koyu gri görünür. Alttan bakıldığında göğüs, karın ve kanat altı örtüleri beyaz üzerine enine ve sık koyu çizgiler ile kaplıdır. Kanat teleklerinde şeritler bulunur. Dişi birey, erkek bireye göre daha iridir; kanat üstü ve sırtı daha kahverengimsi gridir.

#### Genç

Kafa ve yanaklar koyu kahverengi sık çizgilerle kaplıdır. Gözler açık sarı renklidir. Kaşı erişkinlere göre daha belirsizdir. Uçuş sırasında üstten bakıldığında sırt ve kanat üstü koyu kahverengi ve pullu bir görünüme sahiptir. Kuyruk üzerindeki kalın bantlar göze çarpar. Alttan bakıldığında göğsünde ve karnında, kirli krem üzerinde koyu kahverengi ve su damlası şeklinde boyuna benekler görülür. Kanat altı örtüleri koyu benekli, kanat telekleri ise enine şeritlidir.

Boyu: 46-63 cm

Kanat Kanat Açıklığı: 89-122 cm kg' Ağırlığı: 517-2200 g

Kuluçka Süresi: 35-38 gün

Yumurta Sayısı: 1-5 adet

#### Yaşam

Tarım arazilerine yakın, yaşlı ya da ibreli ağaçların olduğu ormanlık alanlarda yaşar. Yuvasını ağaçta kurar. Kış aylarında ağaçlı açık arazilerde bulunur. Diyetini güvercin, ardıç, karga gibi orta boy kuşlar ve tavşan, sincap gibi memeliler oluşturur. Gözlemlenmesi zor, çekingen bir türdür. Türkiye genelinde yerleşik olarak bulunur ve yıl boyu gözlemlemek mümkündür. Ayrıca yaz göçmeni, kış göçmeni ve geçit tür olarak göç zamanlarında görülebilir. Genel popülasyonu azalma eğilimindedir. Avladığı türlerin sayısında yaşanan düşüşler, yoğun tarım ve ormancılık faaliyetleri ile bölgesel ölçekte yaşanan ateşli silah yaralanmaları türü olumsuz etkilemektedir.

![](/img/user/HTML import/Attachments/64ddf83a33da9-yirtici-kuslar-rehberi-108.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-109.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-110.jpg)

  

EX EW CR EN VU

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-111.jpg)

  

■KERKENEZ

Common Kestrel / Falco tinnunculus

İnce uzun gövdeli küçük boylu bir doğandır. Kanatları sivri ve uzundur. Kuyruğu gövdesine oranla oldukça uzundur. Gözleri koyu renklidir. Gözünü çevreleyen ince sarı bir halka vardır. Gaga üstü derisi sarı, gagası grimsi siyah renktedir. Burun delikleri yuvarlaktır. Bacakları sarı, tırnakları siyah renklidir. Bu sayede açık renkli tırnaklara sahip olan küçük kerkenezden ayrılır. Uçuş sırasında ikinci parmak teleğinin beşinciden kısa oluşu küçük kerkenezle arasındaki diğer bir farktır. Erkek bireyin giysisi dişi ve genç bireyden oldukça farklıdır. Dişi ve genç birey ise dış görünüş olarak birbirine çok benzer, gözlem sırasında ayırt edilmesi oldukça zordur.

#### Erkek

Alnından ensesine kadar kurşuni mavi renktedir. Gözün alt kısmından başlayarak aşağıya doğru inen belirgin bir bıyığı vardır. Küçük kerkenezin erkeğinde ise bıyık yoktur. Sırtı, küçük, orta ve büyük kol örtüleri koyu kiremit kızılıdır. Bu kızıl bölgenin üstünde koyu benekler bulunur. Uçuş sırasında üstten bakıldığında el örtüleri ile kanat teleklerinin koyu renkli olduğu görülür. Kuyruk kurşuni mavi renktedir; ucuna yakın kısmında kalın siyah bir bant, en uç kısmında ise küçük beyaz bir şerit bulunur. Alttan bakıldığında göğsü ve karnı kızılımsı krem rengi görülür. Göğsünden karnına kadar boyuna siyah benekler uzanır. Kanat altı örtüleri, kanat ve kuyruk telekleri beyazımsı krem rengi görülür. Kanat altı örtü teleklerinin üzerinde koyu renkli yuvarlak desenler vardır. Kanat teleklerinde ise silik enine şeritler bulunur. Kuyruk altının uca yakın kısmında siyah geniş bir bant vardır.

#### Dişi ve Genç

Genç bireyin kanatları dişiye göre biraz daha kısa ve yuvarlak, karnının altındaki desenlerse daha yoğundur. Bu ufak farklılıkların haricinde

![](/img/user/HTML import/Attachments/64ddf83a33da9-yirtici-kuslar-rehberi-112.jpg)

birbirlerine çok benzerler. Alından enseye kadar kızıl kahverengi üzerine koyu renklidir ve üzerinde boyuna çizgiler bulunur. Yanaklar kirli krem rengidir. Gözün alt kısmından başlayarak aşağıya doğru inen belirgin bir bıyığı vardır. Sırtı ile küçük, orta ve büyük kol örtüleri kızılımsı kahverengidir. Bu kısımların üzerinde geniş ve yoğun benekler vardır. Uçuş sırasında üstten bakıldığında el örtüleri ile kanat telekleri koyu renkli görülür. Kuyruk sokumu açık renkli, kuyruk üstü ise silik kızıl kahverengi gözükür. Alttan bakıldığında göğsü ve karnı kızılımsı krem rengi görülür. Göğsünden karnına kadar boyuna siyah çizgiler bulunur. Kanat altı örtüleri, kanat ve kuyruk telekleri beyazımsı krem rengidir. Kanat altı örtü teleklerinin üzerinde koyu renkli yuvarlak desenler vardır; kanat teleklerinde enine çizgiler bulunur. Kuyruğa her yönden bakıldığında sondaki daha kalın olacak şekilde enine bantlarla kaplı olduğu ve kuyruk ucunda ince açık renkli bir şerit bulunduğu görülür.

Boyu: 27-35 cm

Kanat Kanat Açıklığı: 57-79 cm

/kg   Ağırlığı: 136-314 g

Q   Kuluçka Süresi: 27-29 gün (Q) Yumurta Sayısı: 3-6 adet

#### Yaşam

Hemen hemen tüm habitatlara uyum sağlayabilir. Açık alanlar, dağlar, bozkırlar, tarım arazileri, şehir merkezlerindeki park ve bahçeler, kayalık bölgeler yaşam alanlarını oluşturur. Tarla fareleri gibi küçük memelileri, küçük kuşları, kertenkele gibi küçük sürüngenleri ve böcekleri avlar. Yaygın bir türdür. Türkiye’nin hemen hemen her bölgesinde yıl boyu görülebilir. Türün popülasyonuna yönelik ciddi bir tehdit bulunmamakla birlikte artan tarımsal faaliyetlere bağlı olarak düşüş eğiliminde olduğu bilinmektedir. Ayrıca ulusal ölçekte yuvaların bozulması, yavruların toplanması ve araç çarpması tehditleriyle karşı karşıyadır.

![](/img/user/HTML import/Attachments/64ddf83a33da9-yirtici-kuslar-rehberi-113.jpg)

![](/img/user/HTML import/Attachments/64ddf83a33da9-yirtici-kuslar-rehberi-114.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-115.jpg)

  

#### KÜÇÜK KERKENEZ

Lesser Kestrel / Falco naumanni

Kerkeneze çok benzeyen ince uzun gövdeli küçük boylu bir doğandır. Kanatları sivri ve uzundur. Gözleri koyu renklidir. Gözünü çevreleyen ince sarı bir halka vardır. Gaga üstü derisi sarı, gagası grimsi siyah renktedir. Burun delikleri yuvarlaktır. Bacakları sarı, tırnakları açık renklidir. Bu sayede siyah renkli tırnaklara sahip olan kerkenezden ayrılır. Uçuş sırasında ikinci parmak teleğinin beşinciden uzun oluşu kerkenezle arasındaki diğer bir farktır. Erkek bireyin giysisi dişi ve genç bireyden oldukça farklıdır. Dişi ve genç birey ise dış görünüş olarak birbirine çok benzer, gözlem sırasında ayırt edilmesi oldukça zordur.

#### Erişkin

Alnından ensesine kadar grimsi mavi renktedir. Belirgin bir bıyığı yoktur. Sırtı ile küçük ve orta kol örtüleri kızılımsı kahverengidir. Büyük kol örtüleri grimsi mavi renktedir. Tüm bu kısımlarda yuvarlak koyu beneklerin olmaması kerkenezin erkeği ile arasındaki önemli bir farklılıktır. El örtüleri ile kanat telekleri koyu renkli görülür. Uçuş sırasında üstten bakıldığında desensiz üç farklı renk seçilir. Kuyruk kurşuni mavi renktedir; ucuna yakın kısmında kalın siyah bir bant, en uç kısmında ise küçük beyaz bir şerit bulunur. Alttan bakıldığında göğsü ve karnı kızılımsı krem rengi görülür. Göğsünden karnına kadar boyuna siyah benekler uzanır. Bu benekler bazı bireylerde sadece karnın yan taraflarında bulunur ya da yok denecek kadar azdır. Kanatları açık renklidir. Kanat altı örtüleri üzerinde bazı bireylerde az sayıda koyu küçük yuvarlak desenler vardır. Parmak uçları ve firar hattı koyu renklidir. Kuyruk altı desensizdir, uca yakın kısmında siyah geniş bir bant vardır.

#### Dişi ve Genç

Kerkenezin dişi ve genç bireyine dış görünüş olarak çok benzer. İkinci parmak teleğinin

![](/img/user/HTML import/Attachments/64ddf83a33da9-yirtici-kuslar-rehberi-116.jpg)

beşinciden uzun olması, tırnaklarının ve kanat altının daha açık renkli olması haricinde neredeyse birebir aynıdır. Alından enseye kadar koyu renkli ve boyuna çizgiler bulunur. Gözün alt kısmından başlayarak aşağıya doğru inen nispeten ince bir bıyığı vardır. Sırtı ile küçük, orta ve büyük kol örtüleri kızılımsı kahverengi ve yoğun beneklidir. Uçuş sırasında üstten bakıldığında el örtüleri ile kanat telekleri koyu renkli görülür. Kuyruk sokumu açık renkli, kuyruk üstü ise silik kızıl kahverengi gözükür. Alttan bakıldığında göğsü, karnı ve kanat altı örtüleri sarımsı krem rengi görülür. Göğsünden karnına kadar boyuna siyah çizgiler bulunur. Kanat ve kuyruk telekleri açık renklidir. Kanat altı örtü teleklerinin üzerinde koyu renkli kalbe benzer yuvarlak desenler vardır; kanat teleklerinde enine çizgiler bulunur. Kuyruğa her yönden bakıldığında sondaki daha kalın olacak şekilde enine bantlarla kaplı olduğu ve kuyruk ucunda ince açık renkli bir şerit bulunduğu görülür.

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-117.jpg)

Boyu: 29-32 cm

Kanat Açıklığı: 58-73 cm

(KG Ağırlığı: 90-208 g

ÇŞ Kuluçka Süresi: 28 gün

YU) Yumurta Sayısı: 3-6 adet

#### Yaşam

Kerkenezden daha sosyaldir ve koloniler halinde ürer. Tarım arazileri, bozkırlar, köyler ve harabelerde bulunur. Diyetinin önemli bir kısmını büyük böcekler oluşturur. Küçük kuşlar, sürüngenler ve memelilerle de beslenir. Türkiye’de geçit tür olarak göç zamanında ve yaz göçmeni olarak yaz aylarında görülür. Özellikle üreme alanlarında tarımsal faaliyetlerin yoğunlaşması ve beraberinde diyetini oluşturan canlıların azalması türün karşılaştığı en önemli tehdittir. Bölgesel bazı gözlemlerde, yuva kurdukları çatıların kiremitlerinin onarılmasının ve yeni çatı sistemlerini kullanılmasının türü olumsuz etkilediği kayıt altına alınmıştır.

![](/img/user/HTML import/Attachments/64ddf83a33da9-yirtici-kuslar-rehberi-118.jpg)

![](/img/user/HTML import/Attachments/64ddf83a33da9-yirtici-kuslar-rehberi-119.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-120.jpg)

  

■ALADOĞAN

Red-footed Falcon / Falco vespertinus

Küçük bir doğandır. Boyut olarak delice doğana göre daha ince yapılı ve daha kısa kanatlıdır. Erkek, dişi ve genç bireylerin giysileri birbirinden farklıdır. Diğer birçok doğan türüne göre daha sosyaldir. Üreme ve göç dönemlerinde gruplar halinde görmek mümkündür.

#### Erkek

  

Bıyığı ve yüz maskesi yoktur. Gözü koyu renklidir. Gözünü çevreleyen ince kiremit kırmızı renkte bir halka vardır. Gaga üstü derisi ve bacakları kiremit kırmızısı, gagası grimsi siyah renktedir. Burun delikleri yuvarlaktır. Uçuş sırasında üstten bakıldığında tek düze koyu grimsi mavi görülür. Ancak kanat telekleri ve büyük kanat üstü örtüleri daha açık gümüşi gri renktedir. Alttan bakıldığında tekdüze grimsi mavi görülür; karnın alt kısmı, kuyruk altı örtüleri ve paçaları kiremit kırmızısıdır.

#### Dişi

Gözünü çevreleyen siyah göz maskesi gözün altına doğru uzayarak, küçük ama belirgin bir bıyık oluşturur. Yanakları ve boğazı beyazımsı krem rengidir. Kafa üstü ve ensesi turuncudur. Gözleri koyu renklidir. Gözünü çevreleyen ince turuncumsu sarı bir halka vardır. Gaga üstü derisi turuncumsu sarı, gagası grimsi siyah renktedir. Bacakları turuncumsu sarı renktedir. Uçuş sırasında üstten bakıldığında kafası ve ensesi turuncumsu sarı; sırtı, kanat üstü örtüleri, kanat ve kuyruk telekleri enine çizgili ve mavimsi gri görülür. Alttan bakıldığında boğazı ve yanakları krem rengi, göğsü, karnı, kanat altı ve kuyruk altı örtüleri turuncudur. Bu turuncu kısımlar bireyden bireye değişen sayıda koyu renkli boyuna desenler barındırır. Bazı bireylerde ise bu desenler yoktur ve bu bölgelere tekdüze bir turuncu renk hâkimdir. Açık renkli kanat ve kuyruk teleklerinin üzeri koyu renkli enine çizgiler

  

ile kaplıdır. Kuyruk ucundaki ve firar hattındaki bant diğer bantlardan daha kalındır.

#### Genç

Erişkin dişide olduğu gibi gözünü çevreleyen siyah göz maskesi gözün altına doğru uzar ve belirgin bir bıyık oluşturur. Gözünün üstünde biten ince açık renkli bir kaşı vardır. Yanakları, boğazı ve alnı krem rengidir. Gözünün çevresinde ince sarı bir halka bulunur. Gaga üstü derisi sarı, gagası grimsi siyah renktedir. Bacakları sarıdır. Uçuş sırasında üstten bakıldığında kafa ve ense kızıl kahverengi; sırt, kanat ve kuyruk telekleri koyu kahverengi görülür. Sırt ve kanat üstü örtülerinin uçlarının açık renkleri sayesinde pullu bir görünüm oluşur. Alttan bakıldığında göğsü, karnı, kanat altı ve kuyruk altı örtüleri krem renginin üzerine boyuna koyu kahverengi desenler ile kaplıdır. Açık renkli kanat telekleri üzerinde koyu şeritler bulunur; firar hattındaki şerit daha kalındır. Uçtaki daha kalın olacak şekilde kuyruk teleklerinde kalın bantlar yer alır.

  

Boyu: 27-32 cm

  

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-121.jpg)

Kanat Açıklığı: 65-77 cm

Ağırlığı: 115-197 g

Kuluçka Süresi: 22-23 gün

  

YUm Yumurta Sayısı: 4-5 adet

  

#### Yaşam

  

![](/img/user/HTML import/Attachments/64ddf83a33da9-yirtici-kuslar-rehberi-122.jpg)

  

Tarım arazileri, çayırlar ve ağaçlıklı açık alanlarda yaşar. Sık ormanları ve çölleşmiş bölgeleri sevmez. Diyetinin önemli bir bölümünü çeşitli böcekler oluşturur. Ayrıca sürüngenler, küçük memeliler ve kuşlarla da beslenir. Türkiye genelinde üremez ve göç döneminde geçit tür olarak gözlemlenir. Göç döneminde sürüler halinde göç eder. Geçmiş yıllarda üreme habitatlarında yaşanan kayıplar nedeniyle dağılımı ve popülasyonu azalmıştır. Tarım alanlarının çoğalması ve tarım ilacı kullanımının artışı en temel iki sorun olarak bilinmektedir.

  

![](/img/user/HTML import/Attachments/64ddf83a33da9-yirtici-kuslar-rehberi-123.jpg)

  
![](/img/user/HTML import/Attachments/64ddf83a33da9-yirtici-kuslar-rehberi-124.jpg)

■ DELİCE DOĞAN

Eurasian Hobby / Falco subbuteo

Küçük bir doğandır. Kanatları sivri ve uzun, kuyruğu nispeten kısadır. Açık renkli ince ve kısa bir kaşı vardır. Gözün alt kısmından başlayarak aşağıya doğru inen koyu renkli belirgin bıyığı dikkat çeker. Gözleri koyu renklidir. Gözünü çevreleyen ince sarı bir halka vardır. Gaga üstü derisi sarı, gagası grimsi siyah renktedir. Burun delikleri yuvarlaktır. Bacakları sarı renklidir. Tüner haldeyken kuyruğu, kanat uçlarına eşit ya da daha kısa görülür. Erişkin ve gencin vücut örtüsü birbirinden farklıdır. Uçuş sırasında sürekli kanat çırpar ve oldukça hızlı hareket eder.

#### Erişkin

Alnı açık renkli, alnından başlayarak tepesi ve ensesi mavimsi gridir. Uçuş sırasında üstten bakıldığında tekdüze koyu mavimsi gri görülür. Alttan bakıldığında boğazı ve yanakları beyazımsı krem rengi ve desensiz görülür. Göğüs ve karın beyazımsı krem rengin üzerinde koyu renkli boyuna çizgilerle kaplıdır. Karnın alt kısmı, kuyruk örtüleri ve paçaları koyu kızıldır. Bu kızıllık uçuşta türün alttan tanınmasına yardımcı olur. Kanat altı örtüleri yuvarlak benekler ile kaplıdır. Kanat ve kuyruk teleklerinde enine silik çizgiler bulunur.

  

Boyu: 28-36 cm

  

Kan^t Kanat Açıklığı: 68-84 cm xg\ Ağırlığı: 131-340 g

ÇŞ Kuluçka Süresi: 27-33 gün

  

(0) Yumurta Sayısı: 2-3 adet

  

#### Yaşam

Ağaçlı açık arazilerde, şehirlerdeki park ve bahçelerde, korularda, kıyılarda yaşar. Genellikle ağaçlarda yuvalar. Uçuşta çok kabiliyetlidir, avını ani manevraları sayesinde rahatlıkla yakalar. Sıklıkla iri böcekler ile beslenir. İkincil olarak da küçük kuşları ve yarasaları avlar. Türkiye genelinde yaz göçmeni olarak yaz aylarında görülür. Yuvalarını elektrik direkleri ve plantasyon ağaçlar gibi doğal olmayan yapılara kurarak çeşitli adaptasyonlar gösterse de, artan tarımsal faaliyetler, yuvalama ağaçlarını kaybetmesi ve avlarının sayısında yaşanan düşüşler türü olumsuz etkilemektedir.

  

#### Genç

Alnı açık renkli, alnından başlayarak tepesi ve ensesi enine kahverengi çizgilidir. Ensesinde krem rengi küçük bir leke vardır. Uçuş sırasında üstten bakıldığında tekdüze kahverengi görülür. Sırt ve kanat üstü örtü tüylerinin açık renkli uçları sayesinde pullu bir görünüm oluşur. Alttan bakıldığında boğazı ve yanakları krem rengi ve desensiz görülür. Göğsü ve karnı krem rengin üzerinde koyu boyuna çizgilerle kaplıdır. Erişkinin aksine kuyruk altı örtülerinde ve paçalarında koyu kızıllık bulunmaz. Kanat altı örtüleri yuvarlak beneklerle, kanat ve kuyruk telekleri ise enine koyu çizgiler ile kaplıdır.

![](/img/user/HTML import/Attachments/64ddf83a33da9-yirtici-kuslar-rehberi-125.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-126.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-127.jpg)

  

EX EW CR

  

EN VU

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-128.jpg)

  

#### ADA DOĞANI

' Eleonora’s Falcon / Falco eleonorae

Orta büyüklükte bir doğandır. Uzun, dar, sivri uçlu kanatlara ve uzun bir kuyruğa sahiptir. Gözleri koyu renklidir. Erkekte gözünü çevreleyen ince sarı bir halka vardır, dişide bu halka mavimsi gridir. Benzer şekilde gaga üstü derisi erkekte sarı, dişide ise mavimsi gridir. Gagası grimsi siyah renktedir. Burun delikleri yuvarlıktır. Bacakları sarı renklidir. Vücut örtüsü açık ve koyu renkli olabilir. Açık vücut örtüsü, koyuya göre daha yaygındır.

#### Açık Vücut Örtüsü

Erişkin bireyin açık formunda alnı, kafa üstü, ensesi ve bıyığı kahverengi, yanakları ve çene altı beyaz renklidir. Bıyığı uzun ve kalındır. Uçuş sırasında üstten tek düze koyu kahverengi görülür. Alttan bakıldığında boynun beyaz olduğu, göğüsten karına doğru gidildikçe krem rengin giderek kızıllaştığı ve kuyruk altı örtülerine gelindiğinde desensiz sade kızıl bir renge dönüştüğü görülür. Göğsünde ve karnında koyu kahverengi boyuna desenler vardır. Kanat altı örtü tüyleri koyu grimsi kahverengi ve desensizdir. Kuyruk teleklerinin orta kısmında silik enine bantlar görülür.

Genç birey erişkine benzer ancak desenlenmeleri daha kahverengidir. Çok ince krem rengi bir kaşı vardır. Sırt ve kanat üstü örtülerinin uçları daha açık kahverengidir ve pullu bir görünüm kazanır. Kuyruk teleklerinin üst yüzünde ise açık kahverengi enine bantlar vardır. Göğsü, karın ve kuyruk altı örtüleri krem rengi üzeri koyu boyuna desenler ile kaplıdır. Kanat altı örtü tüyleri krem renktedir ve üzerinde küçük yuvarlak çok sayıda siyah benekler bulunur. Kanat ve kuyruk teleklerinde enine çizgilenmeler görülür.

#### Koyu Vücut Örtüsü

Kuşun tamamı siyahımsı kahverengidir. Bıyığı belli belirsiz seçilir. Uçuş sırasında alttan bakıldığında kanat ve kuyruk telekleri, göğsüne, karnına ve kanat altı örtülerine göre daha açık renklidir ve kontrast oluşturur. Kuyruk teleklerinin alt yüzünde silik enine çizgiler bulunur.

Boyu: 36-42 cm

Kanat Kanat Açıklığı: 84-105 cm
{ #G}
  Ağırlığı: 340-460 g

Kuluçka Süresi: 28-30 gün (Q) Yumurta Sayısı: 1-3 adet

#### Yaşam

Kayalık adaları ve deniz kenarlarını tercih eder. Genellikle uçan büyük böcekleri ve göç eden ötücü kuşları avlar. Türkiye’de çoğunlukla Ege bölgesindeki adalarda yaz göçmeni olarak bulunur. Ayrıca göç dönemlerinde farklı bölgelerde de gözlemlenebilir. Türe yönelik önemli bir tehdit bulunmamakla birlikte yerel ölçekte istilacı türlere ve küresel çaptaki çevresel değişimlere karşı duyarlı olduğu bilinmektedir.

![](/img/user/HTML import/Attachments/64ddf83a33da9-yirtici-kuslar-rehberi-129.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-130.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-131.jpg)

  

■GÖKDOĞAN

Peregrine Falcon / Falco peregrinus

Ulu doğan ve bıyıklı doğan ile birlikte Türkiye’deki en büyük üç doğan türünden biridir. Sivri uçlu kanatları gövdeye doğru genişler. Kuyruğu kısa ve geniştir. Uçuş sırasında tıknaz yapılı görünüşü dikkat çeker. Gözleri koyu renklidir. Burun delikleri yuvarlaktır. Bacakları sarı renklidir. Gözün alt kısmından başlayarak aşağıya doğru inen çok kalın bir bıyığı vardır. Bu kalın bıyık gökdoğanın rahatlıkla tanınmasını sağlar. Erişkin ve genç bireyin giysileri birbirinden farklıdır.

Erişkin

Dişi ve erkek bireylerin dış görünüşleri arasında fark yoktur ancak dişiler erkeklere göre daha büyüktür. Alnı, tepesi ve ensesi siyahımsı gridir. Yanak ve boğazı beyaz renklidir. Gaga üstü derisi sarı, gagası grimsi siyahtır. Uçuş sırasında üstten bakıldığında mavimsi gri; kuyruk sokumu diğer bölgelerine göre daha açık tonda görülür. Kuyruktaki bantlar dikkat çeker. Alttan bakıldığında gövdesi, kanat ve kuyruk altı beyaz renklidir; boyun hariç tüm bölgeler yoğun, koyu ve enine çizgiler ile kaplıdır. Kalın ve koyu renkli bıyığı, gençlere göre çok daha belirgindir.

Boyu: 35-51 cm

Kanat Kanat Açıklığı: 79-114 cm (KG Ağırlığı: 410-1600 g

Kuluçka Süresi: 32 gün (Q) Yumurta Sayısı: 2-5 adet

Yaşam

Kayalık alanlar, dağlar, ovalar, yerleşim yerleri, nehir, göl ve deniz kıyıları gibi çok farklı habitatları yaşam alanı olarak tercih eder. Şehirlerdeki yüksek binalarda, kayalık çıkıntılarda, cami minaresi, kilise çan kulesi gibi yapılarda yuva kurar. Çoğunlukla avına yüksek irtifalardan dalış yaparak yaklaşır; dalış sırasında 320 km/saati aşan hızlara ulaşır. Bu yeteneği ile dünyanın en hızlı kuşu unvanını kazanır. Diyetinin büyük bir kısmını kuşlar oluşturur. Türkiye genelinde çoğunlukla yerli olarak bulunur; yıl boyu görmek mümkündür. Ateşli silah yaralanmaları ve çeşitli dış mekan aktiviteleri türün karşılaştığı başlıca tehditlerdir.

Genç

Kafası erişkine göre daha soluk ve kahverengi tonlarındadır. Yanakları ve boğazı kirli krem rengidir. Erişkinde sarı renkli olan göz halkası ve gaga dibi, gençlerde mavimsi gridir. Gagası mavimsi siyah renktedir. Uçuş sırasında üstten bakıldığında koyu kahverengi görülür. Sırt ve kanat örtülerinin uçlarının daha açık renkli olması sayesinde pullu bir görünüm kazanır. Alttan bakıldığında genel görünümü sarımsı krem rengi tonlarındadır; boyun hariç tüm bölgeler yoğun, koyu ve boyuna çizgiler ile kaplıdır. Kanat teleklerinde enine çizgilenmeler bulunur, firar hattı daha koyu renkli görünür. Kuyruk teleklerinde enine bantlar yer alır.

![](/img/user/HTML import/Attachments/64ddf83a33da9-yirtici-kuslar-rehberi-132.jpg)

  

^^llllklllllllllllllıMIlllliuıllllhlIllIlhilI

oşmnmhtaeeka

![](/img/user/HTML import/Attachments/64ddf83a33da9-yirtici-kuslar-rehberi-133.jpg)

  

EX EW CR

  

EN VU

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-134.jpg)

  

Türkiye’de gözlemlenen en küçük doğandır. Sivri uçlu kanatları gövdeye doğru genişler. Kuyruğu nispeten kısadır. Bıyığı çoğu zaman belli belirsiz görülür. Çok ince açık renkli bir kaşa sahiptir. Gözleri koyu renklidir. Gözünü çevreleyen ince sarı bir halka vardır. Gaga üstü derisi sarı, gagası grimsi siyah renktedir. Burun delikleri yuvarlaktır. Bacakları sarı renklidir. Çoğunlukla hızlı kanat çırparak alçaktan uçarken görülür. Erkeğin giysisi dişi ve genç bireyden farklıdır. Genç birey genel görünüm itibarıyla dişiye benzer.

#### Erkek

Alnı ve tepesi mavimsi gridir; üzerinde boyuna koyu renkli ince çizgiler bulunur. Ensesi kızılımsı kahverengidir. Yanakları kahverengimsi gridir ve üzerinde ince çizgiler vardır. Uçuş sırasında üstten bakıldığında sırtı, kanat üstü örtüleri, kol ve kuyruk telekleri mavimsi gri, el telekleri ise siyaha yakın tonlarda görülür. Hem üstten hem alttan bakıldığında kuyruk teleklerinin uç kısmında koyu renkli geniş bir bant, en uç kısmında ise açık renkli çok ince bir şerit görülür. Alttan bakıldığında boğaz desensiz beyaz renklidir. Göğsü ve karnı kızılımsı kahverengi üzerinde koyu kahverengi boyuna çizgiler barındırır. Krem rengi kanat altı örtülerinin üzerinde koyu benekler vardır. Kanat ve kuyruk teleklerinin üzerinde enine koyu çizgiler bulunur. El teleklerinin ucu koyu renklidir.

#### Dişi ve Genç

Giysileri birbirine çok benzer. Alnı ve tepesi kızılımsı koyu kahverengi üzeri, boyuna koyu renkli ince çizgiler ile kaplanmıştır. Yanakları kirli beyazımsı kahverengi üzerine ince çizgiler barındırır. Uçuş sırasında üstten bakıldığında çoğunlukla kahverengi görülür. Koyu renkli kanat teleklerinin üzerinde krem rengi yuvarlak benekler vardır. Kuyruğunda koyu renkli 4-6 bant bulunur. Gençlerde sırt ve kanat örtü tüylerinin üzerinde açık kahverengi benekler bulunur. Alttan bakıldığında boğaz beyazımsı krem rengi ve desensiz görülür. Göğüs ve karın krem rengin üzerinde koyu kahverengi boyuna desenlerle kaplıdır. Kanat altı örtüleri beneklidir; kanat ve kuyruk telekleri enine koyu şeritler ile kaplıdır. El teleklerinin ucu koyu renklidir. Kuyruğun uç kısmındaki bant diğer bantlardan daha kalındır. Kuyruğun en uç kısmında ise krem rengi çok ince bir şerit vardır.

, Boyu: 24-32 cm

Kanat Kanat Açıklığı: 53-73 cm

(KG Ağırlığı: 125-300 g

KU Kuluçka Süresi: 28-30 gün (Q) Yumurta Sayısı: 3-6 adet

#### Yaşam

Tarım arazileri, çayırlar, ibreli ormanların çevresindeki bataklıklar ve sulak alanların çevresinde yaşar. Sıklıkla küçük ötücü kuşlarla beslenir. Nadiren küçük memelileri ve böcekleri avlar. Türkiye genelinde sadece kış aylarında kış göçmeni olarak görülür. Türün Avrupa popülasyonunun stabil olduğu düşünülmektedir. Avlarının çoğunun karasal canlılar olmasından dolayı toksik maddeler ve ağır metallere kolayca maruz kalabilmektedir.

![](/img/user/HTML import/Attachments/64ddf83a33da9-yirtici-kuslar-rehberi-135.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-136.jpg)

  

EX EW CR

  

VU

  

LC

  

Duyarlı

  

![](/img/user/HTML import/Attachments/64ddf83a33da9-yirtici-kuslar-rehberi-137.jpg)

  

Türkiye’de yaşayan en büyük doğandır. Kanatları geniş yapılı ve yuvarlak uçludur. Kanatları ve kuyruğu gökdoğandan daha uzundur. Bıyığı genellikle göze kadar uzanmayıp silik bir görünümdedir. Alnı ve tepesi açık renklidir. Gözünün üstünden başlayan açık renkli kaşı ensesine kadar uzar. Bu kaş yapısı genç bireylerde daha belirgindir. Bu özellikleriyle gökdoğan ve bıyıklı doğandan farklılaşır.

#### Erişkin & Genç

Erişkin ve genç bireyler dış görünüş olarak birbirlerine benzer. Gençlerin kafası erişkinlerden daha koyudur. Burun delikleri yuvarlaktır. Erişkin bireylerde gaga üstü derisi ve ince göz halkası sarı, gençlerde mavimsi gridir. Gagası grimsi siyahtır. Bacaklar erişkinlerde sarı, genç bireylerde mavimsi gridir. Koyu renkli paça tüyleri uzundur ve pençelerin üzerine doğru iner. Alnı ve yanakları krem rengi üzeri ince çizgiler ile kaplıdır. Boğazı desensiz kirli krem rengidir.

Uçuş sırasında üstten bakıldığında sırtın, kanat örtü tüylerinin, kanat ve kuyruk teleklerinin bireyden bireye değişen şekilde kahverenginin farklı tonlarında olduğu görülür. Sırt ve kanat örtülerinin uçlarının daha açık renkli olması ulu doğana üstten görünüşte desenli bir görünüm katar. Koyu renkli el teleklerinde, ayrıca büyük ve orta el örtülerinin üzerinde daha açık tonlarda sıralı benekler vardır. Alttan bakıldığında boğazı çizgisiz krem rengi görülür. Boyun, göğüs ve karnın üstündeki koyu kahverengi yuvarlak benekler paçalara kadar uzanır. Bu benekler gençlerde daha yoğundur. Koyu kahverengi kanat altı örtü tüylerinin üstünde ise krem rengi yuvarlak benekler bulunur. Erişkinlerde hücum hattında krem renkli alanlar görülür. Açık renkli görünen kanat ve kuyruk teleklerinin üzerinde koyu renkli enine ince çizgiler bulunur.

Boyu: 45-57 cm

Kanat Açıklığı: 97-126 cm ;İkg' Ağırlığı: 730-1300 g

Kuluçka Süresi: 32-36 gün (Q) Yumurta Sayısı: 3-6 adet

#### Yaşam

Bozkırlar, ovalar, platolar, açık ve seyrek ağaçlık alanlar, yarı çöller, otlaklar, tarım arazileri ve sulak alanları yaşam alanı olarak tercih eder. Genellikle kemirgenler gibi küçük memeliler ile güvercin boyutlarına kadar küçük ve orta boydaki kuşları avlar. Bazen daha iri kuşları da avladığı görülür. Türkiye’de geçit tür olarak göç mevsiminde görülebilir. Ayrıca bazı bireyler yerlidir ve yıl boyu gözlemlemek mümkündür. Geçmiş yüzyılda yaşanan ve günümüzde de devam etmekte olan ciddi habitat kayıpları, tarım ve hayvancılık faaliyetlerinin artışı ve doğancılık faaliyetleri için kaçırılma gibi sorunlar türün popülasyonunda büyük kayıplara sebep olmaktadır.

![](/img/user/HTML import/Attachments/64ddf83a33da9-yirtici-kuslar-rehberi-138.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-139.jpg)

  

EX

  

EW CR

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-140.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-141.jpg)

  

■ BIYIKLI DOĞAN

Lanner Falcon / Falco biarmicus

En büyük doğan türlerinden biridir. Gökdoğana göre daha uzun ve yuvarlak bir kanat ile daha dar ve uzun bir kuyruğa sahiptir. Gözün alt kısmından başlayarak aşağı doğru uzanan koyu renkli, ince ve uzun bir bıyığı vardır. Gözleri koyu renklidir. Gözünü çevreleyen ince sarı bir halka vardır. Gaga üstü derisi sarı, gagası grimsi siyah renktedir. Burun delikleri yuvarlaktır. Bacakları sarı renklidir. Erişkin ve genç bireyin giysisi birbirinden farklıdır.

#### Erişkin

Gaga üzerinden başlayarak açık renkli bir alna ve siyaha yakın koyu renkli bir tepeye sahiptir. Tepesinden başlayan kiremit kırmızısı tüyleri ensesinde sonlanır. Bazı bireylerde yanakların üst kısmı kızıl, alt kısmı ise beyazımsı krem rengi, bazı bireylerde ise yanakların tamamı beyazımsı krem rengidir. Uçuş sırasında üstten bakıldığında çoğunlukla kurşuni veya kahverengimsi gri görülür. Kanat ve kuyruk teleklerinde enine çizgilenmeler vardır. Kuyruğun uç kısmında krem rengi ince bir şerit görünür. Alttan bakıldığında boğazı ve kuyruk altı örtüleri desensiz açık krem rengidir. Göğsü, karnı ve kanat altı örtüleri krem rengi üzerine beneklidir. Kanat teleklerinde silik, kuyruk teleklerinde ise koyu renkli enine çizgiler vardır.

#### Genç

Erişkine oranla daha kahverengi tonlara ve daha desenli bir görünüme sahiptir. Ulu doğan genciyle büyük benzerlik gösterir ancak daha küçük boyutları ve duruşuyla ayrılır. Uçuş sırasında alttan bakıldığında boğazı krem rengidir ve üzerinde desen bulunmaz. Göğüs silik bir kızıl renge sahiptir ve üzerinde yoğun koyu kahverengi boyuna çizgilenmeler bulunur. Bu çizgilenmeler karnın alt bölümünden

  

azalmaya başlayarak bacaklarından itibaren sonlanır. Bu özelliği de ulu doğanın genciyle ayrımda kullanılır. Kanat altı örtüleri belirgin ölçüde koyu renklidir ve kanat telekleri ile kontrast oluşturur. Kuyruk teleklerindeki enine bantlar kanat teleklerindekilere göre daha belirgindir.

  

Boyu: 39-48 cm

  

Kanat Açıklığı: 88-113 cm

KG] Ağırlığı: 430-900 g

ÇŞ Kuluçka Süresi: 30-35 gün

  

Yumurta Sayısı: 3-4 adet

  

#### Yaşam

Çoğunlukla tarım arazileri, çorak alanlar, bozkırlar, yarı çöller ve kayalık dağları tercih eder. Kış aylarında sulak alanlarda ve tarlalarda da gözlemlenebilir. Diyetinin büyük bir kısmını kuşlar oluşturur. Türkiye’deki bazı bireyler yerli olarak tüm yıl, bazı bireyler sadece kış göçmeni olarak kış aylarında görülür. Zehirlenme, ateşli silahlarla vurulma, doğancılık faaliyetleri için yakalama ve yumurta hırsızlığı türün karşılaştığı en önemli sorunlardır. Bunların yanı sıra habitat kayıpları, rüzgar türbinleri ve yuvalama alanlarında insan baskısı gibi sorunlarla da mücadele etmektedir.

  

![](/img/user/HTML import/Attachments/64ddf83a33da9-yirtici-kuslar-rehberi-142.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-143.jpg)

  
![](/img/user/HTML import/Attachments/64ddf83a33da9-yirtici-kuslar-rehberi-144.jpg)

desenli paçalar (gençlerde desensiz!)

erişkin

büyük kanat altı örtülerinde yoğunlaşan desenler

uzun kuyruk

kurşuni gri sırt ve kanat üstü

Tehlikede

enseye kadar uzanan kiremit kırmızısı tüyler

ince uzun bıyık

erişkin

EX EW CR

VU NT LC

W U

desensiz

kuyruk altı örtüleri

0

| EN -

■ PUHU

Eurasian Eagle-Owl / Bubo bubo

Türkiye ve Avrupa’da gözlemlenen en büyük baykuş türüdür. Bir baykuştan daha çok bir kartalı andırır. İri gövdeye, büyük kafaya, geniş ve güçlü kanatlara, kuvvetli gaga ve pençelere sahip heybetli bir baykuştur. Tüm bu özellikleriyle başka bir türle karıştırılamayacak bir görünümü vardır. İlk bakışta iri ve kırmızı gözleri hemen dikkat çeker. Gözlerini çevreleyen tüyler açık renklidir. Yüzü grimsi kahverengidir. Gagası ve oldukça uzun kulak tüyleri siyahtır. Tehdit algıladığı zaman kulak tüyleri dikleşir ve daha uzun görünür. Yüzünü çevreleyen belli belirsiz bir hat vardır.

Boğazı beyaz renklidir ancak çoğu zaman seçilmez. Bu beyazlık yaş ilerledikçe genişler. Göğsü, karnı, paçaları ve kuyruk altı örtüleri turuncumsu sarı renktedir. Üzerinde kalın siyah renkli boyuna çizgiler bulunur. Bu çizgiler boğaz ve göğüs bölgesinde yoğunlaşırken karın ve paçalarda nispeten daha ince ve daha seyrektir. Bacakları ve pençeleri açık renkli kısa tüylerle kaplıdır. Kanat üstü ve sırtı koyu kahverengi, karışık ve yoğun desenlidir. Kanadı ve sırtını ayıran hatta silik beyaz renkli tüyler bulunur.

Uçuş sırasında üstten bakıldığında sırtı ve kanat üstü örtüleri yoğun kahverengi desenlerle kaplıdır. Kanat telekleri nispeten daha açık renklidir ve üzerinde sık şeritler bulunur. Alttan bakıldığında açık renkli kanat telekleri dikkat çeker. El bileği çevresi siyah renklidir. Kulakları çoğu zaman yatıktır ve uçuşta seçilmez. Geniş yuvarlak kanatları, kısa kuyruğu, iri kafası ve pençeleri belirgindir. Kuyruğunda kalın bantlar bulunur. Erişkin erkek, dişi ve genç bireyler görünüş olarak birbirlerine benzerler, ayırt etmek oldukça zordur. Genç bireyin kulak tüyleri nispeten daha az gelişmiştir.

Boyu: 58-71 cm

Kanat Kanat Açıklığı: 160-168 cm
{ #G}
  Ağırlığı: 1550-4200 g

Kuluçka Süresi: 31-36 gün

Q2D Yumurta Sayısı: 1-4 adet

#### Yaşam

Sarp kayalıklı vadiler, dağlar, bozkırlar, iğne yapraklı ormanlar ve çöllerde yaşar. Ayrıca terk edilmiş eski maden ocaklarını da yaşam alanı olarak tercih eder. Tamamen gececil bir türdür. Gündüzleri uçarken görmek çok zordur. Çoğunlukla alacakaranlık ve seher vaktinde avlanır. Açık araziler ve ormanlar sıklıkla kullandığı avlanma alanlarıdır. Diyetleri oldukça çeşitlidir. Küçük ve orta boy memeliler, kuşlar, sürüngenler, balıklar ve böceklerle beslenir. Vücut büyüklüğünün verdiği avantaj ile karaca yavruları, tilkiler ve hindi büyüklüğünde olan kuşları bile avlayabilir. Türkiye’de yerleşik olan bir türdür. Hemen hemen tüm bölgelerde yıl boyu gözlemlenebilir. Her ne kadar yaygın bir tür olsa da, yuvası veya tüneği bilinmediği durumlarda gözlemlemek oldukça zordur. Ateşli silah yaralanmaları, yuvalama alanlarına insan müdahalesi, araç ve elektrik çarpması türün karşılaştığı başlıca tehditleri oluşturur.

![](/img/user/HTML import/Attachments/64ddf83a33da9-yirtici-kuslar-rehberi-145.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-146.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-147.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-148.jpg)

  

■ BALIK BAYKUŞU

Brown Fish Owl / Ketupa zeylonensis

Türkiye’de yaşayan en nadir baykuş türlerinden biridir. Genel görünümü itibarıyla puhuya benzese de yaşam alanı, beslenme biçimi ve davranışları büyük farklılık gösterir. Basık kafası, kısa kulak tüyleri ve karakteristik duruşuyla salaş bir izlenim verir. Gözleri sarı, gözlerini çevreleyen tüyler açık renklidir. Gagası grimsi siyahtır. Bacakları tüysüz ve grimsi sarı renktedir. Tırnakları diğer baykuşlara oranla daha açık renklidir. Bacaklarının tüysüz oluşu, balık baykuşunu diğer baykuş türlerinden ayırır. Kafası vücuduna oranla nispeten daha koyu kahverengidir ve sık silik çizgilerle kaplıdır. Türkiye’deki bireyler daha açık renkli bir yüze sahiptir. Yüzünü çevreleyen belirgin bir hat bulunmaz. Kulak tüyleri çoğu zaman yatıktır. Tehdit algıladığı zaman dikleştirse de puhuda olduğu gibi bir görünüm kazanmaz.

Boğazı beyaz renklidir ancak çoğu zaman seçilmez. Göğsü, karnı, paçaları ve kuyruk altı örtüleri sarımsı turuncu tonlardadır. Üzerinde uzun, ince ve puhuya göre daha seyrek boyuna siyah çizgiler bulunur. Kanat üstü ve sırtı kahverengi üzerine koyu ve karışık desenlerle kaplıdır. Bu desenlenmeler puhuya oranla daha düzenlidir. Kanadı ve sırtını ayıran hatta, hemen göze çarpan belirgin beyaz tüyler bulunur.

Uçuş sırasında üstten bakıldığında sırtı ve kanat üstü örtüleri kahverengi desenlerle kaplıdır. Kanat teleklerinde sık ve kalın şeritler bulunur. Alttan bakıldığında açık renkli kanat telekleri dikkat çeker. El bileği çevresi siyah renklidir. Kulak tüyleri uçuşta seçilmez. Geniş yuvarlak kanatları, kısa kuyruğu, tüysüz bacakları ve nispeten uzun gagası dikkat çeker. Kuyruğunda kalın bantlar bulunur. Erişkin erkek, dişi ve genç bireyler görünüş olarak birbirlerine benzerler, ayırt etmek oldukça zordur. Gençler nispeten daha ince çizgili ve daha az desenlidir.

![](/img/user/HTML import/Attachments/64ddf83a33da9-yirtici-kuslar-rehberi-149.jpg)

Boyu: 48-58 cm

Kanat Kanat Açıklığı: 120-140 cm (KG Ağırlığı: 1105-1308 g

Kuluçka Süresi: 35 gün (Q) Yumurta Sayısı: 1-2 adet

#### Yaşam

Dar derin vadiler, derin nehir yatakları, etrafında yoğun yapraklı ağaçların uzandığı akarsu ve küçük göl kenarları, kayalık göller ve çift tarafı ağaçlarla kaplı kanallarda yaşar. Kaya oyuklarına ve ağaç gövdelerinin çatallandığı yerlerde yuva yapar. Türkiye’deki bireyler çoğunlukla kaya oyuklarını tercih eder. Diyetini büyük oranda balıklar, kurbağalar ve tatlısu yengeçleri oluşturur. Ayrıca kemirgenler, kuşlar ve sürüngenlerle de beslendiği bilinmektedir. Çoğunlukla geceleri aktif olan bir kuştur. Tür özellikle, Asya’da geniş bir dağılım göstermekle birlikte Türkiye gözlemlenebildiği en batıdaki yerdir. Türkiye’deki varlığı uzun yıllardır bilinmektedir ancak, popülasyonun tahmini büyüklüğü, yaşam alanları ve dağılımının tespiti oldukça yenidir. 2009-2010 yıllarında gerçekleştirilen düzenli gözlemler ve araştırma gezileriyle türün Akdeniz Bölgesinde çok sınırlı bir alanda yerleşik olarak yaşadığı ve tahmin edilenden daha büyük bir popülasyonu olduğu tespit edilmiştir. Yıl boyu gözlemlenebilir. Türe yönelik tehditler hakkında detaylı bilgi bulunmamaktadır. Ancak hem bireylere hem de habitatlara yapılan insan müdahalelerinin olumsuz etkiler yarattığı düşünülmektedir. Özellikle son yıllarda Akdeniz Bölgesinde yaşanan geniş çaplı orman yangınlarının tür üzerindeki etkisini anlamak adına çalışmalar yürütülmektedir.

! Bu tür İstanbul’da gözlemlenmemiştir.

![](/img/user/HTML import/Attachments/64ddf83a33da9-yirtici-kuslar-rehberi-150.jpg)

  

EX EW CR

  

EN

  

VU NT LC

  

![](/img/user/HTML import/Attachments/64ddf83a33da9-yirtici-kuslar-rehberi-151.jpg)

  

■ KULAKLI ORMAN BAYKUŞU

Long-eared Owl / Asio otus

Parlak turuncu yüzü ve uzun kabarık siyah kulak tüyleriyle dikkat çeken orta boylu bir baykuştur. Alaca baykuş ve kır baykuşundan daha ince yapılı, ince ve uzun yüzlüdür. Gözleri ve yüzü turuncudur. Yüzünde herhangi bir çizgilenme bulunmaz ve yüzünü çevreleyen belirgin siyah bir hat vardır. Alın, gaga ve gözleri arasındaki bölge beyaz renklidir. Gözlerini çevreleyen tüyler ve gagası siyahtır. Kulak tüyleri puhuda olduğu gibi uzun ve siyah renklidir. Yatık olduğu durumda bile rahatlıkla seçilebilir. Tehdit algıladığı zaman kulak tüyleri ve tüm vücudu dikleşir; olduğundan çok daha uzun ve ince görülür.

Boğazı koyu renklidir. Göğsü, karnı, paçaları ve kuyruk altı örtüleri sarımsı turuncu alacalı bir renge sahiptir. Üzerinde kalın siyah ve çatallanan boyuna çizgiler bulunur. Bu çizgiler boynunda yoğunlaşırken kuyruk altı örtülerinde azalır. Bacakları ve pençeleri kirli krem rengi kısa tüylerle kaplıdır. Sırt ve kanatlarının üstünde çok sık siyah ve çatallı desenler bulunur. Kanadı ve sırtını ayıran hatta nispeten silik beyaz renkli tüyler yer alır. El teleklerinin iç kısmı turuncu renklidir. Koyu renkli el bileği göze çarpar.

Uçuş sırasında üstten bakıldığında sırtı ve kanat üstü örtüleri yoğun siyah ve çatallı desenlerle kaplıdır. Kanat teleklerinde sık ve nispeten silik siyah şeritler bulunur. Kol telekleri koyu renkli, el telekleri ise turuncu tonlardadır. Alttan bakıldığında açık renkli kanat telekleri dikkat çeker. El bileği çevresi siyah renklidir. Kulakları çoğu zaman yatıktır ve uçuşta seçilmez. Uzun kanatları ve kısa kuyruğu belirgindir. Kuyruğunda koyu bantlar bulunur. Firar hattı ve kuyruk sonunun beyaz renkli olmaması, açık renkli kanat ucu ve yoğun desenli karnı ile kır baykuşundan ayrılır. Erişkin erkek, dişi ve genç bireyler görünüş olarak birbirlerine benzerler, ayırt etmek oldukça zordur.

Boyu: 35-40 cm

Kanat Açıklığı: 90-100 cm

KG] Ağırlığı: 220-435 g

ÇŞ Kuluçka Süresi: 25-30 gün

Yumurta Sayısı: 3-8 adet

#### Yaşam

İbreli ormanlar, seyrek ağaçlı açık araziler, kırlar, bataklıklar, kumullar, yerleşim yerlerine yakın ormanlık alanlar, orman sınırları, nehir kenarları, korular, bahçeler ve parklarda yaşar. Genellikle, gün batımı ile şafak vakti arasında avlanır. Avlarını sıklıkla açık ormanlık alanlarda ve tarım arazilerinde arar. Yuvalarının bulunduğu kısımda nadiren avlanır. Diyetini çoğunlukla tarla faresi, sıçan, sincap, yarasa, köstebek, tavşan gibi küçük memeliler oluşturur. Ayrıca, yerde ve yere yakın dolaşan küçük kuşları avlar. Nadiren kurbağa ve yılan gibi sürüngenlerle beslenir. Yuvasını genellikle ağaçlarda, kaya yarıklarında ve yıkık yapıların içerisinde yer alan diğer kuşlar tarafından terk edilmiş yuvalarda yapar. Özellikle kış aylarında onlarcası bir araya toplanarak ağaçlarda tüner. Üreme döneminde yavruların besin için çığlıkları sıklıkla duyulur. Türkiye’nin büyük bir bölümünde yerleşik olarak bulunur ve yıl boyu gözlemlemek mümkündür. Ayrıca göç sırasında geçit tür olarak ve Akdeniz kıyılarında kış göçmeni olarak gözlemlenebilir. Artan tarımsal faaliyetlere bağlı olarak besin bulmada yaşanan sorunlar, ateşli silah yaralanmaları, yuvalara ve yavrulara insan müdahalesi, bölgesel ölçekte karga türlerinin sayıca yoğunluğu türü olumsuz etkilemektedir.

![](/img/user/HTML import/Attachments/64ddf83a33da9-yirtici-kuslar-rehberi-152.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-153.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-154.jpg)

  

#### KIR BAYKUŞU

Short-eared Owl / Asio flammeus

Siyah göz maskesiyle dikkat çeken ve kulaklı orman baykuşuyla büyük benzerlik gösteren orta boylu bir baykuştur. Kulaklı orman baykuşundan daha iri yapılı, geniş ve basık yüzlüdür. Gözleri sarı ve yüzü beyazımsı krem rengidir. Yüzünde herhangi bir çizgilenme bulunmaz. Yüzünü çevreleyen belirgin siyah-beyaz bir hat vardır. Alın, gaga ve gözleri arasındaki bölge beyaz renklidir. Gözlerini çevreleyen tüyler yanaklara kadar uzanır ve belirgin siyah bir maske görünümü kazandırır. Gagası siyah renklidir. Kulak tüyleri, kulaklı orman baykuşunun aksine oldukça kısadır; çoğu zaman seçilmez. Tehdit algıladığı zaman kulak tüyleri belirginleşir ve yüzü oldukça sinirli bir görünüm kazanır.

Göğsü, karnı, paçaları ve kuyruk altı örtüleri krem rengidir. Üzerinde boyun ve göğüs kısmında yoğunlaşan kalın ve seyrek siyah çizgiler bulunur. Bu çizgiler karından başlayarak silikleşir ve kuyruk altı örtülerinde görülmez. Bacakları ve pençeleri krem rengi tüylerle kaplıdır. Sırtı ve kanat üstü örtülerinde çok sık ve koyu renkli desenler bulunur. Kanadı ve sırtını ayıran hatta çok belirgin olmayan beyaz renkli tüyler vardır. El teleklerinin iç kısmı turuncu renklidir. Koyu renkli el bileği göze çarpar.

Uçuş sırasında üstten bakıldığında sırtı ve kanat üstü örtüleri yoğun siyah desenlerle kaplıdır. Kanat telekleri turuncu tonlardadır ve üzerinde sık siyah şeritler bulunur. Alttan bakıldığında açık renkli kanat telekleri dikkat çeker. El bileği çevresi siyah renklidir. Geniş kafası ve siyah göz maskesi belirgindir. Kuyruğunda kalın ve belirgin bantlar bulunur. Firar hattı ve kuyruk sonunun beyaz renkli olması, siyah renkli kanat ucu ve seyrek desenli karnı ile kulaklı orman baykuşundan ayrılır. Erişkin erkek, dişi ve genç bireyler görünüş olarak birbirlerine benzerler, ayırt etmek oldukça zordur.

Boyu: 34-42 cm

Kanat Açıklığı: 95-110 cm

KG} Ağırlığı: 206-475 g

Kuluçka Süresi: 21-37 gün

Q2D Yumurta Sayısı: 7-10 adet

#### Yaşam

Açık kırlar, bataklıklar, fundalıklar, kumullar ve ağaçsız açık arazilerde yaşar. Çoğunlukla geceleri avlanır ancak, gündüz avlanırken görmek de mümkündür. Diyetininin önemli bir kısmını tarla fareleri gibi küçük memeliler oluşturur. Ayrıca nadiren de olsa küçük kuşlar ve büyük böceklerle de beslenir. Yavaş ve sert kanat çırparak ağır bir şekilde uçar. Kanatlarını kaldırarak yere yakın süzülür ve manevralar yapar. Av ararken alçaktan uçarak etrafı gözler. Avını tespit ettiğinde havada kısa süreli asılı kalır ve ani dalışa geçer. Türkiye’de çoğunlukla kış göçmeni olarak kış aylarında gözlemlenir. Ayrıca, göç sırasında geçit tür ve az sayıda yaz göçmeni olarak görmek mümkündür. Arazide küçük gruplar halinde toplanır ve çoğunlukla yerde tünemiş olarak gözlemlenebilir. Habitat kaybı, besin kaynaklarında azalma, araç çarpması ve evcil hayvanların yarattığı baskı, türü tehdit eden başlıca sorunlardır.

![](/img/user/HTML import/Attachments/64ddf83a33da9-yirtici-kuslar-rehberi-155.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-156.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-157.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-158.jpg)

  

Karakteristik ötüşü, koyu renkli vücut örtüsü, kısa kanatları ve büyük yuvarlak kafasıyla dikkat çeken orta boylu bir baykuştur. Gözleri siyah, yüzü ise grimsi siyah tonlarındadır. Yüzünde silik çizgiler bulunur ve yüzünü çevreleyen kalın siyah bir hat vardır. Kafa üstünde taç benzeri iki açık renkli leke bulunur. Bu iki leke arası oldukça koyu renklidir. Gözleri ve gagası arasındaki tüyler beyaz renklidir. Gözlerini çevreleyen tüyler beyaz, gagası ise sarımsı tonlardadır. Kulak tüyleri bulunmaz.

Vücut örtüsü grimsi siyahtan kızıl kahverengiye kadar değişen renklerde olabilir. Boğazı koyu renklidir. Ensesi, boynu, göğsü ve karnı grimsi beyaz bir renge sahiptir. Üzerinde sık ve çatallanan boyuna çizgiler bulunur. Bu çizgiler boyunda yoğunlaşırken kuyruk altı örtülerine doğru nispeten seyrelir. Bacakları ve pençeleri kirli beyaz renkli kısa tüylerle kaplıdır. Sırtı ve kanatlarının üstü koyu grimsi kahverengi tonlarındadır. Üzerinde sık ve karışık siyah boyuna çizgiler bulunur. Kanadını ve sırtını ayıran hatta, beyaz renkli belirgin tüyler yer alır.

Uçuş sırasında üstten bakıldığında sırtı ve kanat üstü örtüleri yoğun siyah ve çatallı desenlerle kaplıdır. Kanat ve kuyruk telekleri nispeten açık renklidir ve üzerinde siyah çizgiler bulunur. Alttan bakıldığında açık renkli kanat telekleri üzerindeki siyah şeritler dikkat çeker. El bileği çevresi siyah renklidir. Kafası vücuduna oranla daha koyu görülür. Boğazından karnına doğru uzanan boyuna koyu çizgiler göze çarpar. Erişkin erkek, dişi ve genç bireyler görünüş olarak birbirlerine benzerler.

B2 Boyu: 37-39 cm

■ Kanat Açıklığı: 94-104 cm

(KG Ağırlığı: 440-553 g Kuluçka Süresi: 28-30 gün

(Q) Yumurta Sayısı: 2-5 adet

#### Yaşam

İbreli ve yaprak döken ormanlar, korular, parklar ve bahçelerde yaşar. Yuvasını genellikle yaşlı ağaçların kovuklarına kurar; yapay yuva kutularına yuvaladığı da bilinmektedir. Diyetinin önemli bir kısmını küçük memeliler, kuşlar, amfibiler, sürüngenler ve nadiren de olsa balıklar oluşturur. Yavrular yuvadan uçana kadar ebeveynler çok saldırgandır, yuvanın yakınına başka canlıların yaklaşmasına izin vermezler. Bu dönemde yuva yakınlarında bulunmak tehlikeli olabilir. Türkiye’de yerli bir türdür ve birçok bölgede yıl boyu gözlemlenebilir. Türe yönelik belirgin bir tehdit olmasa da, arazi kullanımında yaşanan değişimler, yoğun tarımsal faaliyetler ve iklim değişikliğinin tür üzerinde olumsuz etkiler yarattığı bilinmektedir.

![](/img/user/HTML import/Attachments/64ddf83a33da9-yirtici-kuslar-rehberi-159.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-160.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-161.jpg)

  

|   |   |   |   |   |   |
|---|---|---|---|---|---|
|EX|EW|CR|EN|VU||

LC

  

![](/img/user/HTML import/Attachments/64ddf83a33da9-yirtici-kuslar-rehberi-162.jpg)

  

Karakteristik yüz şekli ve popüler kültürdeki bilinirliği ile kolaylıkla tanınabilen orta boy bir baykuştur. Vücudu ince yapılıdır ve uzun dar kanatlara sahiptir. Beyaz yüzü oldukça büyüktür ve kalp şeklindedir. Yüzünde herhangi bir çizgilenme bulunmaz. Gözleri siyah renklidir ve açık renkli yüzünde hemen göze çarpar. Alın, gaga ve gözleri arasındaki beyaz renkli tüyler V harfine benzer bir görünüm oluşturur. Beyaz yüzünü çevreleyen koyu bir hat vardır. Gagası açık sarı renklidir. Kulak tüyleri bulunmaz.

Boğazı, göğsü, karnı, paçaları ve kuyruk altı örtüleri beyaz renklidir. Ensesi ve yüzünün çevresi altın sarısı tonlardadır. Kafa üstü, koyu gri üzerine siyah beyaz küçük beneklerle kaplıdır. Bacakları oldukça uzundur. Bacakları pençelerine kadar kısa beyaz tüylerle kaplıdır. Pençeleri grimsi sarı renktedir. Turuncumsu sarı renkli sırtı ve kanatları üzerinde de düzensiz koyu gri lekeler bulunur ve üzerinde siyah-beyaz küçük benekler yer alır.

Uçuş sırasında üstten bakıldığında turuncumsu sarı renkli sırt ve kanat üstü örtüleri üzerinde koyu gri lekeler göze çarpar. Bu lekeler üzerinde küçük ve çoğu zaman seçilmesi mümkün olmayan siyah-beyaz benekler bulunur. Kanat telekleri turuncumsu sarı tonlardadır ve üzerinde koyu renkli şeritler vardır. Parmak teleklerinin uçları ve firar hattı silik gri renktedir. Kuyruk sarımsı tonlardadır ve üzerinde siyah bantlar bulunur. Alttan bakıldığında tüm gövdesi, kanatları ve kuyruğu beyaz renkli görülür. Kanat ve kuyruk teleklerinde çok silik çizgiler vardır. Erişkin erkek, erişkin dişi ve genç bireyler ile görünüş olarak büyük oranda birbirine benzer ancak alttan veya önden bakıldığında görülebilen bazı farklılıklar bulunur. Erişkin dişi ve gencin boğazı sarımsı renktedir; göğsü ve kanat altı örtüleri koyu beneklerle kaplıdır. El bileği çevresi nispeten koyu renktedir.

Boyu: 29-44 cm

Kanat Açıklığı: 80-95 cm fKG Ağırlığı: 187-455 g £Ş Kuluçka Süresi: 30-35 gün (0) Yumurta Sayısı: 3-6 adet

#### Yaşam

Ağaçlı açıklıklar, tarım alanları, orman kenarları başta olmak üzere neredeyse tüm habitatlarda yaşar. Yuvasını ağaç kovuklarına ve eski binalara yapar. Diyetinin önemli bir kısmını böcekçil memeliler, çeşitli kemirgenler ve gelincikler gibi küçük ve orta boylu canlılar oluşturur. Ayrıca yarasalar, kurbağalar, kertenkeleler, kuşlar ve böceklerle beslenir. Belirli bir kuluçka dönemi yoktur. Yaşam alanlarında bulunan yiyecek miktarına göre kuluçka dönemlerini ayarlar. Avın fazla olduğu yıllarda birden fazla kez kuluçkaya yatabilir. Genellikle gün batımı ve gün doğumu sırasında oluşan alacakaranlıkta avlanır. Çoğunlukla geceleri araç farı veya sokak lambası ışığında parlayan beyaz renkli bir kuş olarak görülür. Oldukça hızlı ve düzensiz kanat çırparak alçaktan uçar. Avının yerini tespit etmek için olduğu yerde döner ya da havada asılı kalır. Kulak tırmalayan ürkütücü sesi dikkat çeker. Türkiye’nin büyük bölümünde yerli bir tür olarak yıl boyu gözlemlenebilir. Araç çarpması başta olmak üzere, yoğun tarımsal faaliyetler ve artan şehirleşmeye bağlı habitat kayıpları, yuva ve yavrulara insan müdahalesi ve ateşli silah yaralanmaları türün karşılaştığı başlıca sorunlardır.

![](/img/user/HTML import/Attachments/64ddf83a33da9-yirtici-kuslar-rehberi-163.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-164.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-165.jpg)

  

|   |   |   |   |   |   |   |
|---|---|---|---|---|---|---|
|EX|EW|CR|EN|VU|NT|1 LC|

  

![](/img/user/HTML import/Attachments/64ddf83a33da9-yirtici-kuslar-rehberi-166.jpg)

  

#### KUKUMAV

Little Owl / Athene noctua

Küçük, tıknaz yapılı, geniş ve yuvarlak kanatlara sahip oldukça yaygın bir baykuştur. Yaşam alanı, davranışları ve karakteristik vücut hatlarıyla diğer baykuş türleri ile karıştırılması zordur. Sadece geceleri aktif olan birçok baykuş türünün aksine gündüzleri de hareketlidir. Vücut örtüsü bireyden bireye farklılık gösterebilir ve kahverenginin farklı tonlarında olabilir. Özellikle lilith alt türü çok açık renkli vücut örtüsüyle dikkat çeker. Yüzü yuvarlaktır. Sarı renkli gözleri ve gagası hemen göze çarpar. Yüzünün genel görünümü kahverengidir. Kaşları, gagası ile gözleri arasında kalan bölge ve gözlerini çevreleyen tüyler beyaz renklidir. Yüzünü çevreleyen belirgin bir hat bulunmaz. Kulak tüyleri yoktur.

Boğazı koyu renklidir. Göğsü, karnı, paçaları ve kuyruk altı örtüleri kremsi beyazdır. Üzerinde kalın kahverengi ve çatallanan boyuna çizgiler yer alır. Bu çizgiler göğüs çevresinde daha yoğundur. Bacakları ve pençeleri kısa kremsi beyaz tüylerle kaplıdır. Sırtı, kanat üstü, kafa üstü ve ensesinin kahverengi bir görünümü vardır. Üzerlerinde düzensiz beyaz benekler bulunur. Ensesindeki beyaz benekler V şeklinde görülür ve uzaktan bakıldığında yüze benzer bir izlenim verir. Kanadı ve sırtını ayıran hatta, nispeten silik ve düzensiz beyaz renkli tüyler bulunur.

Uçuş sırasında üstten bakıldığında sırtı ve kanatları tekdüze kahverengi görülür. Sırtında ve kanat üstü örtülerinde düzensiz beyaz renkli benekler; kanat teleklerinde ise beyaz şeritler belirgindir. Kuyruğu kahverengi kalın bantlarla kaplıdır. Beyaz renkli yüz maskesi göze çarpar. Alttan bakıldığında boğazı beyaz renkli, göğsü ve karnı kalın çizgili görülür. Kanat altı örtüleri çoğunlukla tekdüze kremsi beyaz renklidir. Seyrek ve düzensiz silik benekler bulunabilir. Açık renkli kuyruğundaki koyu bantlar nispeten daha silik gözükür. Erişkin erkek ve dişi birbirine benzer. Genç bireyler ise büyük oranda erişkine benzemekle birlikte, kafası ve göğsü desensiz, tekdüze koyu kahverengidir.

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-167.jpg)

Boyu: 21-33 cm

Kanat Açıklığı: 54-58 cm

(KG Ağırlığı: 162-206 g .ÇŞ Kuluçka Süresi: 28-30 gün

YUm Yumurta Sayısı: 3-5 adet

#### Yaşam

Yarı açık alanları, tarlaları, seyrek ağaçlıkları, ormanları, meyve bahçelerini, kumulları, taşlık arazileri, bozkırları ve kırsal bölgeleri yaşam alanı olarak tercih eder. Yuvasını eski binalardaki çatlaklara, boşluklara ve küçük tepeciklerdeki deliklere yapar. Diyeti oldukça çeşitlidir; küçük memeliler, kuşlar, sürüngenler, büyük böcekler, tırtıllar, solucanlar ve çıyanlarla beslenir. Genellikle, sabah çok erken saatlerde ve akşamüstü avlanır. Gündüzleri de oldukça aktif olabilir. Gün içinde telefon direklerine, çitlere, çatı ve bacalara konmuş olarak görülebilir. Alçaktan ve dalgalı bir uçuşu vardır. Kanatlarını çırpmadığı zaman gövdesine yakın kapalı tutar. Türkiye’nin tüm bölgelerinde yıl boyu gözlemlenebilen yerli bir türdür. Arazi kullanımında yaşanan değişimler, artan tarımsal faaliyetler türün hem besin kaynaklarını hem de yuvalama alanlarını olumsuz etkilemektedir. Ayrıca araç çarpması ile yuva ve yavrulara insan müdahalesi türün karşılaştığı tehditler arasında yer alır.

![](/img/user/HTML import/Attachments/64ddf83a33da9-yirtici-kuslar-rehberi-168.jpg)

  

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-169.jpg)

  

#### ııııiiiiıııııııııılllllllllılliliiiıiNihiıUi

OŞMNMHTAEEKA

![](/img/user/HTML import/Attachments/64ddf83a33da9-yirtici-kuslar-rehberi-170.jpg)

erişkin

Düşük Riskli

EX EW CR EN VU NT

gündüzleri uçarken gözlemlenebilir

tekdüze kahverengi kafa, boyun ve göğüs

sırt ve kanat üstünde beyaz benekler

erişkin

sarı gözler

kulak

tüyleri yok

genç

İLCİ

■ PAÇALI BAYKUŞ

Boreal Owl / Aegolius funereus

Çoğu zaman varlığını sadece sesiyle belli eden küçük boylu bir baykuştur. Karakteristik yaşam tarzı nedeniyle oldukça zor gözlemlenir. Kafası vücuduna oranla büyük görülür. Gözleri ve gagası sarı renklidir. Kirli beyaz yüzünde herhangi bir çizgilenme bulunmaz. Yüzünü çevreleyen belirgin siyah bir hat vardır. Alın, gaga ve gözleri arasındaki beyaz tüyler V şekline benzer bir görüntü oluşturur. Kafa üstü koyu kahverengi üzerine sık ve küçük beyaz beneklerle kaplıdır. Gözlerinin üstü ve gaga çevresinde siyah tüyler bulunur. Bu tüyler türe tıpkı bir insandaki gibi kaş ve bıyık izlenimi verir. Kulak tüyleri yoktur.

Göğsü, karnı, paçaları ve kuyruk altı örtüleri kirli beyaz üzerine silik koyu kahverengi desenlerle kaplıdır. Bu desenler boğaz ve göğüs kısmında yoğunlaşır. Bacakları ve pençeleri kirli beyaz kısa tüylerle kaplıdır. Sırtı ve kanatlarının üstü koyu kahverengi bir görünüme sahiptir. Üzerinde çok sayıda düzensiz ve irili ufaklı beyaz benekler bulunur. Kanadı ve sırtını ayıran hatta silik beyaz tüyler yer alır. Koyu kahverengi kuyruğu üzerinde beyaz ince bantlar vardır.

Uçuş sırasında üstten bakıldığında sırtı ve kanat üstü örtüleri tekdüze koyu kahverengi görülür. Vücudunun tamamına dağılmış çok sayıda küçük beyaz benekler bulunur. Açık renkli yüzü dikkat çeker. Alttan bakıldığında gövdesindeki silik kahverengi desenler görülür. Kanat altı örtüleri desensiz beyaz renklidir. Koyu renkli kanat telekleri üzerinde beyaz silik şeritler bulunur. Uçuşta tıknaz bir görünümü vardır, yuvarlak ve kısa kanatları göze çarpar. Erişkin erkek ve dişi bireyler görünüş olarak birbirlerine benzerler. Genç ise tekdüze koyu kahverengidir, yüzünde ve vücudunda az miktarda beyazlıklar bulunur. Karın ve paçalar nispeten daha açık renklidir.

Boyu: 21-28 cm

Kanat Kanat Açıklığı: 50-62 cm £G} Ağırlığı: 90-195 g

Kuluçka Süresi: 26-32 gün (0) Yumurta Sayısı: 3-9 adet

#### Yaşam

Genellikle yüksek rakımlardaki yaşlı, iğne yapraklı, kozalaklı sık ormanları ve dağlık alanları yaşam alanı olarak tercih eder. Sıklıkla kara ağaçkakan tarafından açılmış eski ağaç kovuklarında yuvasını kurar. Diyetini küçük memeliler, kuşlar ve böcekler oluşturur. Tamamen geceleri aktif olan bir türdür. Gündüzleri sık dalların arasına tüner. Yuva deliğinin tespit edilemediği durumlarda gözlemlenmesi oldukça zordur. Türkiye’de yerli bir türdür ancak çok sınırlı bir alanda dağılım gösterir. Bursa, Bolu ve Doğu Karadeniz’den düzenli kayıtları vardır. Son yapılan gözlemlerle Eskişehir’de de gözlemlenmiştir. Ormancılık ve madencilik faaliyetleri, hem yuvalama alanlarını hem de besin kaynaklarını olumsuz etkilediği için türün karşılaştığı en önemli tehdittir.

! Bu tür İstanbul’da gözlemlenmemiştir.

![](/img/user/HTML import/Attachments/64ddf83a33da9-yirtici-kuslar-rehberi-171.jpg)

  
![](/img/user/HTML import/Attachments/64ddf83a33da9-yirtici-kuslar-rehberi-172.jpg)

Türkiye'de gözlemlenen en küçük baykuş türlerinden biridir. Gözleri sarı, gagası siyah renklidir. Yüzü gri üzerinde ince silik çizgilerle kaplıdır. Yüzünü çevreleyen çok belirgin siyah bir hat vardır. Alın, gaga ve gözleri arasındaki bölge grimsi beyaz renklidir. Kafa üstü koyu gri üzerine siyah küçük çizgilerle ve çok daha küçük beyaz beneklerle kaplıdır. Kulak tüyleri nispeten uzun ve sivri uçludur; üzerinde küçük siyah çizgiler bulunur. Yatık olduğu durumda bile seçilebilir. Tehdit algıladığı zaman kulak tüyleri ve tüm vücudu dikleşir; olduğundan çok daha ince ve uzun görülür.

Vücut örtüsü gri, kahverengi yada kızıl kahverengi gibi farklı renk tonlarında olabilir. Gri ve kahverengi vücut örtüsüne sahip bireyler daha yaygındır. Boğazı, göğsü, karnı ve kuyruk altı örtüleri kirli gri ve alacalı bir renge sahiptir. Üzerinde kalın siyah ve çatallanan boyuna çizgiler bulunur. Bu çizgiler kuyruk altı örtülerinde nispeten azalır. Pençelere kadar uzanan grimsi siyah renkli bacak tüyleri üzerinde siyah küçük çizgiler yer alır. Sırtı ve kanat üstü örtüleri gri üzerine siyah ve çatallanan boyuna çizgilerle kaplıdır. Kanadını ve sırtını ayıran hatta beyaz renkli belirgin tüyler bulunur. Kanat teleklerindeki açık renkli desenler göze çarpar. Uçuş sırasında üstten bakıldığında sırtı, kanatları ve kuyruğu gri tonlarında görülür. Sırtı ve kanat üstü örtülerinde yoğun siyah ve çatallanan desenler yer alır. Kanat ve kuyruk teleklerinde koyu renkli çizgiler vardır. Kanat dibinde yer alan beyaz benekler dikkat çeker. Alttan bakıldığında çizgili gövdesi ve açık renkli kanatları belirgindir. Kanat altı örtülerinde koyu renkli silik desenler, kanat teleklerinde ise koyu renkli şeritler vardır. Kulakları çoğu zaman yatıktır ve uçuşta seçilmez. Kuyruğunda ince koyu bantlar bulunur. Çizgili ishakkuşuyla büyük benzerlik gösterir; erişkin birey daha uzun kulak tüyleri, vücuduna yayılmış küçük beyaz benekler, çatallanan siyah çizgiler, kanat dibindeki belirgin beyaz tüyler ve konar haldeyken kuyruk boyunun kanat uçlarını geçmeyişiyle ondan ayrılır. Genç birey ise gövdesindeki boyuna siyah çizgiler ile çizgili ishakkuşunun genç bireyinden farklılaşır.

Boyu: 16-20 cm

Kanat Açıklığı: 53-64 cm

kg\ Ağırlığı: 60-135 g

Kuluçka Süresi: 24-25 gün (Q) Yumurta Sayısı: 3-4 adet

#### Yaşam

Seyrek ağaçlı alanlar, tarım arazileri, bahçeler, parklar, seyrek ormanlar, küçük yerleşim yerleri, harabeler ve fidanlıklarda yaşar. Genellikle geceleri avlanır ancak üreme döneminde yavrularını büyütürken gündüzleri de avlandığı görülebilir. Diyetinin önemli bir bölümünü böcekler, güveler, örümcekler ve diğer omurgasızlar oluşturur. Ayrıca yarasalar, sürüngenler, amfibiler, küçük memeliler ve kuşlarla da beslenir. Yuvasını terk edilmiş ağaçkakan yuvalarına, ağaç kovuklarına, bina ya da duvar çatlaklarına yapar. Türkiye’nin büyük bir kısmında yaz göçmeni olarak gözlemlenir. Ayrıca göç zamanı geçit yaparken de görülebilir. Çok iyi kamufle olabilen bir kuştur. Tünediği yer bilinmediğinde gözlemlemek oldukça zordur ancak yaz gecelerinde karakteristik ötüşüyle rahatlıkla tanınır. Artan şehirleşme ve modern tarım yöntemlerine bağlı habitat kaybı, yeterli ve düzenli besin bulamayışı, tarım ilaçları ve göç döneminde ateşli silah yaralanmaları türü tehdit eden başlıca sorunlardır.

![](/img/user/HTML import/Attachments/64ddf83a33da9-yirtici-kuslar-rehberi-173.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-174.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-175.jpg)

  

EX EW CR EN VU NT

  

LC

  

![](/img/user/HTML import/Attachments/64ddf83a33da9-yirtici-kuslar-rehberi-176.jpg)

  

Türkiye'de çok sınırlı bir alanda gözlemlenebilen ve ishakkuşuyla büyük benzerlik gösteren küçük bir baykuştur. Gözleri sarı, gagası siyah renklidir. Genel vücut örtüsü ishakkuşundan farklı olarak kirli krem-bej tonlarındadır. Yüzü açık renklidir ve üzerinde ince silik çizgiler bulunur. Yüzünü çevreleyen belirgin siyah bir hat vardır. Alın, gaga ve gözleri arasındaki bölge kremsi beyaz renklidir. Kafa üstü, gri üzerine siyah küçük çizgilerle kaplıdır. Kulak tüyleri ishakkuşuna oranla kısa ve küt uçludur; üzerinde küçük siyah çizgiler bulunur. Tehdit algıladığı zaman kulak tüyleri ve tüm vücudu dikleşir; olduğundan çok daha ince ve uzun görülür.

Boğazı, göğsü, karnı ve kuyruk altı örtüleri kremsi gri ve alacalı bir renge sahiptir. Üzerinde ishakkuşuna oranla daha ince siyah boyuna çizgiler bulunur. Bu çizgiler kuyruk altı örtülerine doğru azalır. Pençelere kadar uzanan kremsi gri renkli bacak tüyleri üzerinde küçük siyah ve silik çizgiler yer alır. Sırtı ve kanat üstü örtüleri kirli krem üzerine siyah ve ince boyuna çizgilerle kaplıdır. Kanadını ve sırtını ayıran hatta krem rengi tüyler yer alır. Bu tüyler, ishakkuşunun aksine daha az belirgindir. Kanat teleklerindeki açık renkli desenler göze çarpar.

Uçuş sırasında üstten bakıldığında sırtı, kanatları ve kuyruğu krem tonlarında görülür. Sırtı ve kanat üstü örtülerinde yoğun siyah ve ince çizgiler yer alır. Kanat ve kuyruk teleklerinde belirgin koyu renkli çizgiler vardır. Kanat dibinde yer alan krem renkli tüyler belirgindir. Alttan bakıldığında çizgili gövdesi göze çarpar. Kulakları çoğu zaman yatıktır ve uçuşta seçilmez. Erişkin birey, ishakkuşunun aksine vücudunda beyaz beneklerin olmaması, konar haldeyken kuyruğunun kanat uçlarını geçmesi ve nispeten daha büyük boyutlarıyla ondan ayrılır. Genç birey ise gövdesindeki enine silik çizgiler ile ishakkuşunun genç bireyinden farklılaşır.

Boyu: 18-21 cm

Kanat Açıklığı: 54-64 cm fKG   Ağırlığı: 100-110 g

KU   Kuluçka Süresi: 27 gün

Q2D Yumurta Sayısı: 4-6 adet

#### Yaşam

İshakkuşunun tercih ettiği habitatların yanı sıra ağaçlı yarı açık alanları ve yarı çölleri de tercih eder. Diyetini böcekler, küçük memeliler, küçük kuşlar, kertenkeleler ve yarasalar oluşturur. Geceleri aktif olan bir türdür; gündüzleri genellikle bir ağaç gövdesine yakın tünemiş haldeyken gözlemlenir. Yuvasını çoğunlukla ağaç kovuklarına ya da terk edilmiş saksağan yuvalarına yapar. Türkiye’de sadece yaz göçmeni olarak Güneydoğu Anadolu Bölgesi’ndeki          birkaç          noktada

gözlemlenebilmektedir. İshakkuşundan daha yumuşak ve farklı ötüşüyle tanınabilir. Türkiye’deki popülasyonunun son yıllarda azalış gösterdiği bilinmekle beraber, bunun temel sebebinin ne olduğu tespit edilememiştir. Tarım ilaçlarıyla ilişkili sorunların etkili olabileceği tahmin edilmektedir.

! Bu tür İstanbul’da gözlemlenmemiştir.

![](/img/user/HTML import/Attachments/64ddf83a33da9-yirtici-kuslar-rehberi-177.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-178.jpg)

  

EX

  

EW CR

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-179.jpg)

  

Tehlikede

  

![](/img/user/HTML import/Attachments/64ddf83a33da9-yirtici-kuslar-rehberi-180.jpg)

  

## RASTLANTISAL TÜRLER

#### TEPELİ ARI ŞAHİNİ

Crested Honey Buzzard / Pernis ptilorhynchus

Arı şahininden biraz daha iri, orta boylu bir yırtıcıdır. Kafası arı şahininde olduğu gibi küçüktür. Uzun-geniş kanatlara ve arı şahininden daha kısa bir kuyruğa sahiptir. Bacakları sarıdır. Uçuş sırasında 5 adet parmak teleği seçilen diğer şahin türlerinin aksine 6 adet belirgin parmak teleği görülür. Çok farklı renklenme ve desenlenmelere sahiptir. Erişkin erkekte gözler koyu renklidir. Gaga üstü derisi gri ve gagası grimsi siyahtır. Boğazında koyu renkli bir leke vardır. Kuyruk dibinde ve ucunda çok geniş koyu renkli iki adet kuyruk bandı bulunur. Kanat teleklerinde enine belirgin şeritler yer alır. Bu şeritlerden firar hattında bulunan daha belirgindir. Erişkin dişide gözler sarı renklidir. Gaga üstü derisi gri, gagası grimsi siyahtır. Genel itibariyle arı şahininin dişisine benzer Koyu renkli el bileği lekesine sahip olmaması ve boğazının ortasından geçen koyu çizgiyle arı şahininde ayrılır. aralarındaki farklardan bir tanesidir. Genç bireyin gözleri koyu renklidir. Gaga üstü derisi sarı, gagası siyahtır.

![](/img/user/HTML import/Attachments/64ddf83a33da9-yirtici-kuslar-rehberi-181.jpg)

(KG Ağırlığı: 750-1490 g

  

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-182.jpg)

Boyu: 52-68 cm

  

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-183.jpg)

Kanat Açıklığı: 115-155 cm

  

Kuluçka Süresi: 28-35 gün

  

(Q) Yumurta Sayısı: 1-2 adet

  

#### Yaşam

Genellikle arı ve arı larvaları ile beslenir. Yoğunlukla Asya’ya özgü bir türdür. Göç sırasında herhangi bir habitatta görülebilir. Türkiye’deki kayıtlar özellikle yırtıcı göçünün yoğun olarak gözlemlendiği İstanbul, Artvin ve Hatay’da yapılmıştır. Ayrıca Iğdır ve Midilli Adası’nda kayıtları bulunmaktadır. Göç döneminde gözden kaçan daha fazla bireyin olduğu tahmin edilmektedir.

#### GRİ DOĞAN

Sooty Falcon/ Falco concolor

Genel görünümü kül grisi ve desensiz, orta boylu bir doğandır. Gözü koyu renklidir. Gözünü çevreleyen ince sarı renkli bir halka bulunur. Gaga üstü derisi sarı, gagası grimsi siyah renktedir. Bacakları sarımsı turuncudur. Kanat telekleri siyah ve uzundur. Tünemiş haldeyken kanatlarının ucu kuyruğu geçer. Belirsiz bir bıyığı vardır. Çene altı açık grimsi beyaz renklidir. Ada doğanının koyu vücut örtüsü ve genç bireyine benzer ancak daha açık renkli ve kısa kuyrukludur. Kuyruğu kama şeklindedir. Gencinin yanakları açık kahverengidir.

![](/img/user/HTML import/Attachments/64ddf83a33da9-yirtici-kuslar-rehberi-184.jpg)

(KG Ağırlığı: 298-350 g

  

Boyu: 32-36 cm

  

ÇŞ Kuluçka Süresi: 27-30 gün

  

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-185.jpg)

Kanat Açıklığı: 75-88 cm

  

(Q) Yumurta Sayısı: 2-3 adet

  

#### Yaşam

Çölleri, kanyonları, uçurumları, kayalıkları ve engebeli dağları yaşam alanı olarak tercih eder. Diyetinin önemli bir kısmını göçmen küçük ötücü kuşlar oluşturur. Ayrıca böcekleri ve küçük memelileri de avlar. Afrika’nın doğusu ve Arap Yarımadası’nda yaygın olarak gözlemlenen bir türdür. Türkiye’deki kayıtlar Hatay, Gaziantep ve Şanlıurfa’da kaydedilmiştir.

#### CAMBAZ KARTAL

Bateleur / Terathopius ecaudatus

Kısa kuyruğu, uzun-geniş ve kavisli kanatlarıyla dikkat çeken iri bir kartaldır. Parmak telekleri oldukça uzundur. Erişkin ve genç bireyin görünüşü birbirinden farklıdır. Erişkin bireyin yüz ve gaga üstü derisi kırmızı, gaga dibi sarı, gaga ucu ise grimsi siyah renklidir. Bacakları kırmızıdır. Üstten bakıldığında kafa, ense, omuz tüyleri, kanat telekleri ve büyük kol örtü tüyleri siyah renkli görünür. Sırtı, kuyruk sokumu ve kuyruğu kestane kızılı, orta ve küçük kol örtüleri grimsi kahverengidir. Alttan bakıldığında boyun, göğüs, karın ve kanat telekleri siyah kanat altı örtüleri ise beyaz renkli görünür. Genç birey tekdüze kirli kahverengidir. Tüylerinin açık renkli uç kısımları sayesinde pullu bir görünüm oluşur. Yüz derisi mavimsi gri, gaga üstü derisi sarı ve gagası grimsi siyahtır. Bacakları grimsi sarı renklidir. Uçuşta alttan bakıldığında kanat altı örtüleri ile kanat teleklerinin birleşme kısmında ince açık renkli bir şerit dikkat

![](/img/user/HTML import/Attachments/64ddf83a33da9-yirtici-kuslar-rehberi-186.jpg)

  

BOy Boyu: 55-70 cm           KU Kuluçka Süresi: 52-59 gün

Kanat Açıklığı: 168-190 cm Q2Ö Yumurta Sayısı: 1 adet

{KG Ağırlığı: 1820-2950 g

#### Yaşam

Diyeti çok çeşitlidir; memelileri, kuşları, sürüngenleri, amfibileri, balıkları ve büyük böcekleri avlar. Ayrıca leşlerle de beslenir. Sahra altı Afrika’da oldukça yaygın bir yırtıcı türdür. Türkiye’de toplam 2 kaydı bulunmaktadır. İlk kayıt 2015 yılında İstanbul’da gerçekleşmiştir. İkinci ve son kayıt ise 2022 yılında Sinop’ta kaydedilmiştir.

#### ŞİKRA

Shikra / Accipiter badius

Küçük boylu bir atmaca türüdür. Kanatları yuvarlak ve küt uçludur. Kuyrukta enine bantlar vardır. Gaga üstü derisi sarı, gagası grimsi siyah renktedir. Bacakları sarı renklidir. Aktif uçuş sırasında hızlı kanat çırpar ve ardından kısa süreli süzülür. Erişkin erkek bireye açık gri tonlar hakimdir. Kafa, sırt ve kanat üstü gridir. Karın, göğüs ve kanat altı enine kahverengi çizgilidir. Gözleri turuncumsu kırmızıdır. Krem rengi kızıl kahverengimsi boyun halkası bazen görülebilir. Erişkin dişi birey koyu tonlardadır. Sırt ve kanat üstü grimsi kahverengidir. Karın, göğüs ve kanat altındaki enine kahverengi çizgiler erkek bireye göre daha geniştir. Gözleri turuncumsu sarıdır. Dişiler erkeklerden daha iridir. Genç birey, yaz atmacasının gencine benzer. Kafa, sırt ve kanat üstü koyu kahverengidir. Göğüs ve karnındaki boyuna desenler daha açık renklidir. Gözleri açık sarı renklidir. Çene altında boyuna bir çizgi vardır.

![](/img/user/HTML import/Attachments/64ddf83a33da9-yirtici-kuslar-rehberi-187.jpg)

{KG Ağırlığı: 100-266 g

  

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-188.jpg)

Boyu: 25-44 cm

  

![](64ddf83a33da9-yirtici-kuslar-rehberi_files/64ddf83a33da9-yirtici-kuslar-rehberi-189.jpg)

Kanat Açıklığı: 48-68 cm

  

{2p Kuluçka Süresi: 18-21 gün

  

(Q) Yumurta Sayısı: 3-4 adet

  

#### Yaşam

Korular, parklar, bahçeler ve yaprak döken ormanlık alanlarda yaşar. Yuvasını uzun boylu ağaçların tepesine yapar. Kertenkeleler başta olmak üzere sürüngenler, küçük kuşlar, küçük memeliler, amfibiler ve böceklerle beslenir. Asya ve Afrika’da yaygın bir yırtıcı türdür. Yerli ve göçmen popülasyonları vardır. Trabzon, Artvin ve Iğdır’da rastlantısal olarak görülmüştür.

## KAYNAKÇA

Andrews, J. (1997). A new raptor migration route through the North of east Turkey. Ornithological Research Society of Turkey, 14, 2-5.

Atahan, A., Gül, O., & Atahan, M. (2009). Hatay Kuş Gözlem Raporu: 1997-2007. Hatay Subaşı Kuş.

Bacak, E., Özkoç, Ö. Ü., Bilgin, S., & Beşkardeş, V. (2015). İstanbul Kuşları. T.C. Orman ve Su İşleri Bakanlığı, I. Bölge Müdürlüğü.

Boyla, K. A., Sinav, L., & Dizdaroğlu, D. E. (2019). Türkiye Üreyen Kuş Atlası. WWF-Türkiye (Doğal Hayatı Koruma Vakfı).

Clark, W. S., Yosef, R., & International Birdwatching Centre-Eilat. (1998). In-hand Identification Guide to Palearctic Raptors. International Birdwatching Center in Eilat.

Erciyas Yavuz, K. (2014). Türkiye’deki Kuş Hareketliliği Haritaları Kitabı. Orman ve Su İşleri Bakanlığı.

Ferguson-Lees, J., Christie, D. A., & Franklin, K. (2001). Raptors of the World (1.baskı). Gardners Books.

Forsman, D. (1999). The Raptors of Europe and the Middle East. T & AD Poyser.

Forsman, D. (2012). The Raptors of Europe and the Middle East. Bloomsbury Publishing PLC.

Furtun, Ö. L., Erciyas Yavuz, K., & Karataş, A. (Eds.). (2021). Trakus — Türkiye'nin Kuşları. Türkiye İş BankasıKültür Yayınları.

Gill, F., & Donsker, D. (Eds.). (2020). IOC World Bird List 10.2. IOC World Bird List Datasets. [https://doi.org/10.14344/i-oc.ml.10.1](https://doi.org/10.14344/i-oc.ml.10.1)

Hardey, J., Crick, H., Wernham, C., Riley, H., Etheridge, B., & Thompson, D. (2013). Raptors: a field guide to survey and monitoring (3.baskı). TSO.

Heinzel, H., Fitter, R., & Parslow, J. (2002). Türkiye’nin ve Avrupa’nın Kuşları (A. Boyla, Çev.). Doğal Hayatı Koruma Derneği.

IUCN. (n.d). Red List of Threatened Species. IUCN Red List of Threatened Species. Erişim tarihi 12 Nisan 2022, [https://www.iucnredlist.org/](https://www.iucnredlist.org/)

Jiguet, F., Audevard, A., & Williams, T. D. (2017). Birds of Europe, North Africa, and the Middle East: A Photographic Guide. Princeton University Press.

Jonsson, L., & Christie, D. A. (1992). Birds of Europe with North Africa and the Middle East. Christopher Helm.

Keller, V., Herrando, S., Vofîsek, P., Franch, M., Kipson, M., Milanesi, P., Martı, D., Anton, M., Klvanovâ, A., Kalyakin, M., V., Bauer, H., & Foppen, R. P. B. (2020). European Breeding Bird Atlas 2: Distribution, Abundance and Change. Lynx Edicions.

Mikkola, H. (2010). Owls of Europe. Van Haren Publishing.

Porter, R. F., Christensen, S., & Schiermacker-Hansen, P. (2009). Türkiye ve Ortadoğu’nun Kuşları. Dev Belgesel.

Porter, R. F., Willis, I., Christensen, S., & Nielson, B. P. (1990). Flight Identification of European Raptors (3.baskı). T. & A. D. Poyser.

Svensson, L., Mullarney, K., Zetterström, D., & Grant, P. J. (2010). Collins Bird Guide (2.baskı). HarperCollins.

Türkiye’nin Anonim Kuşları. (n.d.). TRAKUS. Erişim tarihi 1 Mayıs 2022, [https://trakus.org/](https://trakus.org/)

## FAYDALI MOBİL UYGULAMALAR

Gelişen teknolojik imkanlar kuş ve doğa gözlemciliğine önemli katkılar sunmaktadır. Bireylerin görüntü ve ses kaydı gibi imkanlara rahatça ulaşabiliyor olması, gözlemlerin kalitesini artırmakta, böylece türlerin korunmasına yönelik çok değerli veriler oluşturmaktadır.

Sizler de aşağıda listelenmiş bazı mobil uygulamalar aracılığıyla hem kendi gözlemlerinizi kayıt altına alabilir, hem yeni türleri keşfedebilir, hem de bilimsel ve koruma çalışmalarına katkı sunabilirsiniz.

#### Can Yolu

![](/img/user/HTML import/Attachments/64ddf83a33da9-yirtici-kuslar-rehberi-190.jpg)

  

eBird

  

![](/img/user/HTML import/Attachments/64ddf83a33da9-yirtici-kuslar-rehberi-191.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-192.jpg)

  

![](/img/user/HTML import/Attachments/64ddf83a33da9-yirtici-kuslar-rehberi-193.jpg)

  

Can Yolu, kullanıcıların yırtıcı kuşlar başta olmak üzere tüm yaban hayvanlarına yönelik tehditleri bildirebileceği bir vatandaş bilimi uygulamasıdır. Kullanıcı birkaç basit ve hızlı adımla, araç çarpması, ateşli silah yaralanması, zehirlenme vb. sebeplerle hayatını kaybetmiş ya da yaralanmış yaban hayvanlarının fotoğraf ve konum bilgilerini uygulamayla paylaşır. Toplanan tüm bu veriler Yırtıcı Kuşları Koruma Hareketi (Raptors Conservation Action) projesi kapsamında işlenerek, yaban hayvanlarına yönelik koruma planlarının geliştirilmesinde ve güncellenmesinde kullanılmaktadır.

Uygulama acil yardım çağrılarına cevap verme amacı taşımamaktadır.

#### eBird

Kuş gözlemi sırasında gözlemlerinizi kayıt altına alabileceğiniz bir uygulamadır.

iNaturalist

  

Kuş, kelebek, bitki vb. tüm canlılara yönelik gözlemlerinizi kayıt altına almanızı sağlayan, aynı zamanda türünü bilmediğiniz canlıları fotoğraf tanımlama özelliğiyle öğrenmenizi sağlayan bir uygulamadır.

#### Merlin Bird ID

Fotoğraflar aracılığıyla farklı kuş türlerini keşfedebileceğiniz dijital bir kuş rehberidir. Bulunduğunuz coğrafyaya göre, o bölgede gözlemlenen tüm kuş türlerinin listesini indirebilir, türe ait fotoğrafları ve ötüşlerine ulaşabilirsiniz.

#### BirdNet

Hangi türe ait olduğunu bilmediğiniz kuş seslerini tanımlamanızı sağlayan bir uygulamadır. Basit bir arayüzle ses uygulamaya dinletilir ve uygulama muhtemel türleri listeler. Ses kaydının kalitesine göre türü tespit başarısı artmaktadır.

## TÜR LİSTESİ

ET

  

- 1 Sakallı Akbaba / Bearded Vulture (Gypaetus barbatus)
    
- 2 Kara Akbaba / Cinereous Vulture (Aegypius monachus)
    
- 3 Kızıl Akbaba / Griffon Vulture (Gyps fulvus)
    
- 4 Küçük Akbaba / Egyptian Vulture (Neophron percnopterus)
    
- 5 Akkuyruklu Kartal / White-tailed Eagle (Haliaeetus albicilla)
    
- 6 Balık Kartalı / Osprey (Pandion haliaetus)
    
- 7 Şah Kartal / Eastern Imperial Eagle (Aquila heliaca)
    
- 8 Kaya Kartalı / Golden Eagle (Aquila chrysaetos)
    
- 9 Bozkır Kartalı / Steppe Eagle (Aquila nipalensis)
    
- 10 Küçük Orman Kartalı / Lesser Spotted Eagle (Clanga pomarina)
    
- 11 Büyük Orman Kartalı / Greater Spotted Eagle (Clanga clanga)
    
- 12 Yılan Kartalı / Short-toed Snake Eagle (Circaetus gallicus)
    
- 13 Küçük Kartal / Booted Eagle (Hieraaetus pennatus)
    
- 14 Tavşancıl / Bonelli’s Eagle (Aquila fasciata)
    
- 15 Cambaz Kartal / Bateleur (Terathopius ecaudatus)
    
- 16 Kızıl Çaylak / Red Kite (Milvus milvus)
    
- 17 Kara Çaylak / Black Kite (Milvus migrans)
    
- 18 Ak Çaylak / Black-winged Kite (Elanus caeruleus)
    
- 19 Saz Delicesi / Marsh Harrier (Circus aeruginosus)
    
- 20 Gökçe Delice / Hen Harrier (Circus cyaneus)
    
- 21 Çayır Delicesi / Montagu’s Harrier (Circus pygargus)
    
- 22 Bozkır Delicesi / Pallid Harrier (Circus macrourus)
    
- 23 Şahin / Common Buzzard (Buteo buteo)
    
- 24 Paçalı Şahin / Rough-legged Buzzard (Buteo lagopus)
    
- 25 Kızıl Şahin / Long-legged Buzzard (Buteo rufinus)
    
- 26 Arı Şahini / European Honey-buzzard (Pernis apivorus)
    
- 27 Tepeli Arı Şahini / Crested Honey Buzzard (Pernis ptilorhynchus)
    
- 28 Atmaca / Eurasian Sparrowhawk (Accipiter nisus)
    
- 29 Yaz Atmacası / Levant Sparrowhawk (Accipiter brevipes)
    
- 30 Şikra / Shikra (Accipiter badius)
    
- 31 Çakır / Northern Goshawk (Accipiter gentilis)
    
- 32 Kerkenez / Common Kestrel (Falco tinnunculus)
    
- 33 Küçük Kerkenez / Lesser Kestrel (Falco naumanni)
    
- 34 Ala Doğan / Red-footed Falcon (Falco vespertinus)
    
- 35 Delice Doğan / Eurasian Hobby (Falco subbuteo)
    
- 36 Ada Doğanı / Eleonora’s Falcon (Falco eleonorae)
    
- 37 Gökdoğan / Peregrine Falcon (Falco peregrinus)
    
- 38 Boz Doğan / Merlin (Falco columbarius)
    
- 39 Ulu Doğan / Saker Falcon (Falco cherrug)
    
- 40 Bıyıklı Doğan / Lanner Falcon (Falco biarmicus)
    
- 41 Gri Doğan / Sooty Falcon (Falco concolor)
    
- 42 Puhu / Eurasian Eagle Owl (Bubo bubo)
    
- 43 Balık Baykuşu / Brown Fish owl (Ketupa zeylonensis)
    
- 44 Kulaklı Orman Baykuşu / Long-eared Owl (Asio otus)
    
- 45 Kır Baykuşu / Short-eared Owl (Asio flammeus)
    
- 46 Alaca Baykuş / Tawny Owl (Strix aluco)
    
- 47 Peçeli Baykuş / Barn Owl (Tyto alba)
    
- 48 Kukumav / Little Owl (Athene noctua)
    
- 49 Paçalı Baykuş / Boreal Owl (Aegolius funereus)
    
- 50 İshakkuşu / Eurasian Scops Owl (Otus scops)
    
- 51 Çizgili İshakkuşu / Pallid Scops Owl (Otus brucei)
    
    DİZİN
    
    Türkçe
    
    Akbaba, Kara, 4
    
    Kızıl, 6
    
    Küçük, 8
    
    Sakallı, 2
    
    Atmaca(-sı), 52
    
    Yaz, 54
    
    Baykuş(-u), Alaca, 84
    
    Balık, 78
    
    Kır, 82
    
    Kulaklı orman, 80
    
    Paçalı, 90
    
    Peçeli, 86
    
    Çakır, 56
    
    Çaylak, Ak, 34
    
    Kara, 32
    
    Kızıl, 30
    
    Delice(-si), Bozkır, 42
    
    Çayır, 40
    
    Gökçe, 38
    
    Saz, 36
    
    Doğan(-ı), Ada, 66
    
    Ala, 62
    
    Bıyıklı, 74
    
    Boz, 70
    
    Delice, 64
    
    Gök, 68
    
    Gri, 96
    
    Ulu, 72
    
    İshakkuşu, 92
    
    Çizgili, 94
    
    Kartal(-ı), Akkuyruklu, 10
    
    Balık, 12
    
    Bozkır, 18
    
    Büyük orman, 22
    
    Cambaz, 97
    
    Kaya, 16
    
    Küçük, 26
    
    Küçük orman, 20
    
    Şah, 14
    
    Yılan, 24
    
    Kerkenez, 58
    
    Küçük, 60
    
    Kukumav, 88
    
    Puhu, 76
    
    Şahin(-i), 44
    
    Arı, 50
    
    Kızıl, 48
    
    Paçalı, 46
    
    Tepeli arı, 96
    
    Şikra, 97
    
    Tavşancıl, 28
    
      
    

İngilizce

Bateleur, 97

Buzzard, Common, 44

Crested Honey, 96

European Honey, 50

Long-legged, 48

Rough-legged, 46

Eagle, Bonelli's, 28

Booted, 26

Eastern Imperial, 14

Golden, 16

Greater Spotted, 22

Lesser Spotted, 20

Short-toed Snake, 24

Steppe, 18

White-tailed, 10

Falcon, Eleonora's, 66

Lanner, 74

Peregrine, 68

Red-footed, 62

Saker, 72

Sooty, 96

Goshawk, Northern, 56

Harrier, Hen, 38

Montagu's, 40

Pallid, 42

Marsh, 36

Hobby, Eurasian, 64

Kestrel, Common, 58

Lesser, 60

Kite, Black, 32

Black-winged, 34

Red, 30

Merlin, 70

Osprey, 12

Owl, Barn, 86

Boreal, 90

Brown Fish, 78

Eurasian Eagle, 76

Eurasian Scops, 92

Little, 88

Long-eared, 80

Pallid Scops, 94

Short-eared, 82

Tawny, 84

Shikra, 97

Sparrowhawk, Eurasian, 52

Levant, 54

Vulture, Bearded, 2

Cinereous, 4

Egyptian, 8

Griffon, 6

Latince

Accipiter badius, 97 brevipes, 54 gentilis, 56 nisus, 52

Aegolius funereus, 90 monachus, 4

Aquila chrysaetos, 16 fasciata, 28 heliaca, 14 nipalensis, 18

Asio flammeus, 82 otus, 80

Athene noctua, 88

Bubo bubo, 76

Buteo buteo, 44

lagopus, 46 rufinus, 48

Circaetus gallicus, 24

Circus aeruginosus, 36 cyaneus, 38 macrourus, 42 pygargus, 40

Clanga clanga, 22

pomarina, 20

Elanus caeruleus, 34

Falco biarmicus, 74 cherrug, 72 columbarius, 70 concolor, 96 eleonorae, 66 naumanni, 60 peregrinus, 68 subbuteo, 64 tinnunculus, 58 vespertinus, 62

Gypaetus barbatus, 2

Gyps fulvus, 6

Haliaeetus albicilla, 10

Hieraaetus pennatus, 26

Ketupa zeylonensis, 78

Milvus migrans, 32

milvus, 30

Neophron percnopterus, 8

Otus brucei, 94

scops, 92

Pandion haliaetus, 12

Pernis apivorus, 50 ptilorhyncus, 96

Strix aluco, 84

Terathopius ecaudatus, 97

Tyto alba, 86

Tora Benzeyen

![](/img/user/HTML import/Attachments/64ddf83a33da9-yirtici-kuslar-rehberi-194.jpg)

  

Kuşlara tutkulu bir doğa sanatçısı ve bağımsız bir araştırmacı. Kuşları gözlemlemekten, onların davranışlarını, birbirleriyle ve çevreleriyle olan ilişkilerini izlemekten büyük bir zevk alıyor. Gözlemlerini, gözlem sırasında doğal alanlarda veya stüdyoda resmediyor. Yırtıcı kuşlara özel bir ilgi duyuyor. “Yırtıcı Kuşları Koruma Hareketi” kapsamında, 2017 yılından bugüne Onur’un yol arkadaşlığıyla birlikte yırtıcı kuşlara yönelik tehditlerin belirlenmesi, koruma önlemleri geliştirilmesi ve farkındalık oluşturulması için çalışmalar yürütüyor.

Gönüllü olarak yürüttüğü bu çalışmaların yanı sıra profesyonel anlamda iklim değişikliği ve çevre sorunları üzerine iletişim ve savunuculuk çalışmalarına odaklanıyor, gezegenimizin geleceğine olumlu katkılar yapmak için çabalıyor.

(ö) @toratorito

Onur Okur

![](/img/user/HTML import/Attachments/64ddf83a33da9-yirtici-kuslar-rehberi-195.jpg)

  

Yaban hayatı hekimliği üzerine çalışmalar yürüten bir veteriner hekim. Bugüne kadar çok sayıda yaralı, öksüz ve yardıma muhtaç yabani hayvanın tedavi ve rehabilitasyon çalışmalarında yer aldı. Lisans ve yüksek lisans eğitimini Ankara Üniversitesi Veteriner Fakültesi Cerrahi Anabilim Dalı’nda yabani hayvanların ortopedik ve travmatolojik problemleri üzerine yaptığı çalışmalar ile tamamladı. Halen Çankırı Karatekin Üniversitesi Sağlık Bilimleri Enstitüsü Veteriner Parazitoloji Anabilim Dalı’nda lisansüstü eğitimini devam ettirmekte, yabani hayvanların parazitleri üzerine çalışmalar yürütmektedir.

Akademik çalışmalarının yanı sıra 2017 yılında Tora ile başlattıkları “Yırtıcı Kuşları Koruma Hareketi” ile yırtıcı kuşlara yönelik araştırmalarda bulunmakta, çeşitli TÜBİTAK VE BAP projeleri geliştirerek yaban hayatı ve hekimliği üzerine çalışmaktadır.

(ö) @raptorsconservation